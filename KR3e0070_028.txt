# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.804754
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷二十八
<pb:KR3e0070_WYG_028-1a>¶
欽定四庫全書¶
　薛氏醫案卷二十八¶
　　　　　　　　　　　　　明　薛已　訂¶
　　婦人良方¶
　　　婦人血風肢體骨節疼痛方論第一¶
婦人血風由氣血不足腠理不密風冷乗之以致邪正¶
相摶故骨節疼痛肢體發熱口舌咽乾¶
　愚按東垣先生云飲食失節脾胃虚弱乃血所生病¶
<pb:KR3e0070_WYG_028-1b>¶
　故口中津液不行若火熱來乗土位故肢體發熱作¶
　渇若肝經血熱用四物羌活黄芩黄栢肝經血虚用¶
　逍遥散山梔川芎風濕兼痰用四物南星半夏羌活¶
　蒼术風濕傷脾用羌活勝濕湯暑濕傷氣用清燥湯¶
　氣鬱肝脾用四君木香枳殻㯽榔胃氣受傷用補中¶
　益氣湯瘀血流注用四物桃仁紅花骨痛筋攣用當¶
　歸沒藥丸倦怠無力用補中益氣羌活川芎¶
　　　附治驗¶
<pb:KR3e0070_WYG_028-2a>¶
　一婦人自汗盗汗發熱晡熱體倦少食月經不調吐¶
　痰甚多二年後遍身作痛隂雨益甚此氣虚而風寒¶
　所乗用小續命湯疼痛頓止用補中益氣加味歸脾¶
　三十餘劑諸症悉愈¶
　一婦人月經不調且素有痛風遇勞必作用衆手重¶
　按痛稍止此氣血俱虚用十全大補加獨活而痛痊¶
　六味丸逍遥散而經調¶
　一婦人肢體作痛面色痿黄時或赤白發熱惡寒吐¶
<pb:KR3e0070_WYG_028-2b>¶
　瀉食少腹痛脇脹月經不時或如崩漏或痰盛喘𠻳¶
　頭目眩痛或五心煩熱口渇飲湯或徤忘驚悸盗汗¶
　無寐等症卧床年許悉屬肝脾虧損氣血不足所致¶
　用十全大補加味歸脾兼服月餘諸症悉痊¶
芎藭散¶
　　川芎(一/錢)赤茯苓　赤芍藥　酸棗仁(炒/)桂心　當¶
　　歸(酒/洗)木香　牛膝(酒/洗)羌活　枳殻(炒/)甘草(各三/分)¶
　右水煎服¶
<pb:KR3e0070_WYG_028-3a>¶
羚羊角散　治血風身體疼痛手足無力¶
　　羚羊角(鎊/)酸棗仁(炒/)生地黄　㯽榔(各一/兩)五加皮¶
　　　防風　赤芍藥　當歸(酒/洗)骨碎補(炒/)海桐皮¶
　　川芎(各五/錢)甘草(三/錢)¶
　右為末每服二錢温酒調下¶
通靈丸　治血風手足疼痛不可忍者¶
　　白附子(一/兩)全蝎(半兩/炒)麝香(一/字)殭&KR0094;(一兩炒/去絲)¶
　右為末煉蜜丸桐子大每服十丸温酒下日三服¶
<pb:KR3e0070_WYG_028-3b>¶
當歸沒藥丸　治風血肢體刺痛筋攣骨痺或手足麻¶
　木¶
　　當歸　五靈脂(各一/兩炒)沒藥(半/兩)¶
　右為末醋糊丸桐子大每服三十丸薑湯下¶
虎骨散　治血風走痛或打撲作痛¶
　　虎骨(酥/炙)敗龜板(酥/炙)當歸(酒/洗)桂心　牛膝(酒/洗)漏蘆¶
　　地龍(去/土)葳靈仙　𤣥胡索(炒/)自然銅(製等/分)¶
　右為末每服二錢熱酒調下¶
<pb:KR3e0070_WYG_028-4a>¶
　　　附方¶
羌活勝濕湯　治頭痛脊痛腰似折項似㧞¶
　　羌活　獨活(各一/錢)藁本　防風　甘草(炙各/五分)蔓荆¶
　　子　川芎(各五/分)¶
　右水煎服如身重腰沈沈然是濕熱也加黄栢一錢¶
　附子五分蒼术二錢¶
東垣清燥湯(方見後/)¶
四物湯¶
<pb:KR3e0070_WYG_028-4b>¶
補中益氣湯¶
四君子湯(三方見二十/四卷第六論)¶
小續命湯(方見十九/卷第八論)¶
逍遥散¶
加味歸脾湯¶
十全大補湯(三方見二十/四卷第四論)¶
六味丸(方見二十四/卷第十一論)¶
　　　婦人血風白虎厯節走疰方論第二¶
<pb:KR3e0070_WYG_028-5a>¶
婦人血風白虎厯節由體虚風邪乗之隨血而行或淫¶
溢皮膚或卒然掣痛走疰如虎囓者加减小續命湯主¶
之¶
　愚按東垣云若人身體沈重走疰疼痛此濕熱相摶¶
　或風熱鬱而不得伸附著於有形也是症多因飲食¶
　起居失節或因七情勞役失宜脾胃虧損腠理不密¶
　外邪所侵以致内熱晡熱自汗盗汗或經候不調飲¶
　食不甘治法濕熱腫痛者清燥湯兼痰佐以二陳湯¶
<pb:KR3e0070_WYG_028-5b>¶
　肝火作痛者加味逍遥散脾鬱作痛者加味歸脾湯¶
　血虚作痛者四物湯氣虚作痛者四君子湯氣血俱¶
　虚者八珍湯俱加羌活川芎月經先期而痛者加味¶
　逍遥散頭眩倦怠而痛者補中益氣湯大扺按之痛¶
　甚者病氣實按之痛緩者元氣虚勞役而痛者亦元¶
　氣虚也飲食失宜而痛者脾氣虚也惱怒而痛者肝¶
　火盛也若晝輕而夜重者血分病也(與前/兼用)¶
　　　附治驗¶
<pb:KR3e0070_WYG_028-6a>¶
　一婦人厯節發熱作渇飲食少思月經過期其脉舉¶
　之洪大按之微細用附子八物四劑而痛止用加味¶
　逍遥而元氣復用六味丸而月經調¶
　一婦人體肥胖素有熱月經先期患痛風下體微腫¶
　痛甚則小便頻數身重脉緩此風濕血虚而有熱用¶
　羌活勝濕湯二劑腫痛漸愈用清燥湯數劑小便漸¶
　清用加味逍遥散内熱漸愈又為飲食停滯發熱仍¶
　痛面目浮腫用六君加柴胡升麻而愈又因怒氣小¶
<pb:KR3e0070_WYG_028-6b>¶
　腹痞悶寒熱嘔吐用前藥加山梔木香而安惟小腹¶
　下墜似欲去後此脾氣下陷用補中益氣而愈後因¶
　勞役怒氣作嘔吐痰遍身腫痛經行寒熱此肝木侮¶
　脾土用六君加柴胡山梔腫痛嘔吐悉退後用補中¶
　益氣而安¶
　一婦人飲食少思畏風寒患痛風嘔吐寒熱脉弦𦂳¶
　用附子八物而四肢痛愈用獨活寄生而腰痛漸痊¶
　惟兩膝腫痛用大防風湯而痛漸愈用歸脾逍遥而¶
<pb:KR3e0070_WYG_028-7a>¶
　元氣復¶
漏蘆散　治走疰疼痛¶
　　漏蘆　當歸(酒/洗)牛膝(各三/錢)桂心　地龍(去/土)防風¶
　　羌活　白芷　甜𤓰子　沒藥(各半/兩)虎脛骨　敗¶
　　龜板(各酥炙/一兩)¶
　右為末每服二錢熱酒調下¶
四生丸　治骨節作痛或渾身麻痺¶
　　白殭&KR0094;(炒去/絲)地龍(去/土)白附子　五靈脂　草烏(去/皮)¶
<pb:KR3e0070_WYG_028-7b>¶
　　(尖各/等分)¶
　右為末米糊丸桐子大每服二十丸茶清送下酒調¶
　服亦可¶
麝香丸　治歴節諸風走痛或如蟲行¶
　　大川烏(三箇去皮/尖生用)全蝎(二十/一箇)黒豆(二十/一粒)地龍(去土/五錢)¶
　　麝香(一/字)¶
　右為末米糊丸菉豆大每服十丸温酒下○許學士¶
　云予得此方凡厯節及不測疼痛一二服便瘥治一¶
<pb:KR3e0070_WYG_028-8a>¶
　貴婦遍身走痛夜如蟲嚙三服而愈¶
附子八物湯　治歴節痛如鎚鍜¶
　　附子(炮/)乾薑(炮/)芍藥(炒/)茯苓　人參　甘草　桂¶
　　心(各五/分)白术(一錢/五分)¶
　右水煎服一方去桂用熟地黄二錢¶
獨活寄生湯(方見/後)¶
小續命湯(方見/後)一婦人兩踝作痛上行膝髀肩肘痛如¶
　鎚鍜至夜尤劇六脉皆𦂳一劑而愈又鄧安人夏月¶
<pb:KR3e0070_WYG_028-8b>¶
　患此人迎脉虚此因暑而得用酒蒸黄連丸一服亦¶
　安¶
　　　附方¶
東垣清燥湯　治元氣虚濕熱乗之遍身痠軟或肺金¶
　受邪絶寒水生化之源腎無所養小便赤少大便不¶
　調腿腰痿軟或口乾作渇體重麻木頭目眩暈飲食¶
　少思或自汗盗汗肢體倦怠胸滿氣促¶
　　黄芪(一錢/五分)黄連(炒/)神麯(炒/)五味子(九粒/杵炒)猪苓　柴¶
<pb:KR3e0070_WYG_028-9a>¶
　　胡　甘草(炙各/二分)蒼术　白术(炒/)麥門冬(去/心)陳皮(炒/)¶
　　生地黄　澤瀉(各五/分)白茯苓　人參　當歸(酒/洗)升¶
　　麻(各三/分)黄栢(酒拌/一分)¶
　右水煎服¶
二陳湯(方見二十四/卷第五論)¶
八珍湯¶
加味逍遥散¶
加味歸脾湯(三方見二十/四卷第四論)¶
<pb:KR3e0070_WYG_028-9b>¶
四物湯¶
四君子湯¶
六君子湯¶
補中益氣湯(四方見二十/四卷第六論)¶
六味丸(方見二十四/卷第十一論)¶
羌活勝濕湯(方見/前)¶
大防風湯(方見二十四/卷第九論)¶
　　　婦人血風&KR1034;&KR0473;瘙痒方論第三¶
<pb:KR3e0070_WYG_028-10a>¶
婦人瘙痒&KR1034;&KR0473;五心煩熱乃血風攻疰用人參荆芥散¶
消風散逍遥散大扺因體虚風寒相摶赤屬血分而白¶
屬氣分也經云汗出見濕乃生痤疿凡人汗出不可露¶
卧沐浴使人身振寒熱致生風&KR0473;¶
　愚按前症有身發疙瘩或如丹毒痒痛不常或膿血¶
　淋漓發熱煩渇或頭目昏眩日晡益甚或寒熱發熱¶
　月經不調皆肝經風熱血燥用加味逍遥散為主佐¶
　以四君芎歸若忿怒身發疙瘩痛痒寒熱乃肝火血¶
<pb:KR3e0070_WYG_028-10b>¶
　燥用加味小柴胡湯氣血俱虚八珍加柴胡丹皮若¶
　夜間發熱作渇譫語乃熱入血室用小柴胡加生地¶
　血虚四物合小柴胡後用加味逍遥散調理若鬱結¶
　食少體倦内熱晡熱乃脾經血燥用加味歸脾湯寒¶
　熱加山梔熟地若遊走瘙痒乃血風走注用何首烏¶
　散血虚逍遥散風熱消風散若専用風藥復傷隂血¶
　必致筋攣等症¶
　　　附治驗¶
<pb:KR3e0070_WYG_028-11a>¶
　一婦人身𤼵疙瘩或如丹毒痒痛不常搔碎成瘡膿¶
　水淋漓發熱煩渇頭目眩暈日晡益甚此血虚内熱¶
　之症以當歸飲加柴胡山梔治之而愈¶
　一婦人患前症肢體疼痛頭目不清自汗盗汗月水¶
　不調肚腹作痛食少倦怠先用人參荆芥散後用逍¶
　遥散治之而痊¶
　一婦人因忿怒身發疙瘩憎寒發熱余謂肝火用小¶
　柴胡湯加山梔黄連治之而愈後口苦脇痛小便淋¶
<pb:KR3e0070_WYG_028-11b>¶
　&KR0267;復用前藥全愈¶
　一婦人患前症𤼵熱夜間譫語此血分有熱以小柴¶
　胡湯加生地治之而安後用四物湯加柴胡山梔丹¶
　皮而熱退又用逍遥散全愈¶
　一室女十四嵗天癸未至身發赤斑痒痛左闗脉弦¶
　數此因肝火血熱以小柴胡湯加山梔生地丹皮治¶
　之而愈若因怒而致者亦宜治以前藥(治驗餘見二/十四卷血風)¶
　(門/)¶
<pb:KR3e0070_WYG_028-12a>¶
何首烏散　治皮膚瘙痒遊走無定¶
　　何首烏　防風　白蒺藜(炒/)枳殻(麩/炒)天麻　殭&KR0094;¶
　　　胡麻(炒/)茺蔚子　蔓荆子(各一/錢)茵陳(五/分)¶
　右水煎服¶
　　　附方¶
四物湯¶
四君子湯(二方見二十/四卷第六論)¶
加味小柴胡湯¶
<pb:KR3e0070_WYG_028-12b>¶
小柴胡湯(二方見二十/四卷第二論)¶
八珍湯¶
加味歸脾湯¶
加味逍遥散¶
逍遥散(四方見二十/四卷第四論)¶
消風散(方見二十四/卷第七論)¶
當歸飲(方見二十四/卷第六論)¶
人參荆芥散(方見五卷/第三論)¶
<pb:KR3e0070_WYG_028-13a>¶
　　　婦人虚風頭目眩暈方論第四¶
婦人頭眩由氣虚風入於腦循脉引於目系目系急而¶
然也邪甚則必癲素問云頭痛癲疾下虚上實過在足¶
少隂巨陽甚則入腎狥蒙招揺目瞑耳聾下實上虚過¶
在足少隂厥隂甚則在肝下虚者腎虚也故腎厥則頭¶
痛上虚者肝虚也故肝虚則暈徇䝉者如以物䝉其首¶
招揺不定目眩耳聾皆暈之狀故肝厥頭痛不同也¶
　愚按丹溪先生云眩者言其黑運旋轉其狀目閉眼¶
<pb:KR3e0070_WYG_028-13b>¶
　暗身轉耳聾如立舟船之上起則欲倒盖虚極乗寒¶
　得之亦不可一途而取軌也若風則有汗寒則掣痛¶
　暑則熱悶濕則重滯此四氣乗虚而眩暈也若鬱結¶
　生痰而眩暈者此七情虚火上逆也若淫慾過度而¶
　眩暈者此腎虚氣不歸源也若吐衂漏崩而眩暈者¶
　此肝虚不能攝血也有早起眩暈須㬰自定者元氣¶
　虚也正元飲下黒錫丹傷濕頭暈用腎著湯加川芎¶
　有痰用青州白丸子頭風風熱也久則目昏偏頭風¶
<pb:KR3e0070_WYG_028-14a>¶
　相火也久則目𦂳便澁皆宜出血以開表之竊謂前¶
　症肝虚頭暈用釣藤散腎虚頭暈六味丸頭暈吐痰¶
　養正丹不應八味丸血虚四物參苓白术不應當歸¶
　補血湯氣虚四君歸芪不應益氣湯肝木實瀉青丸¶
　虚用地黄丸不應川芎散脾氣虚二陳參术柴胡升¶
　麻不應益氣湯加茯苓半夏脾胃有痰半夏白术天¶
　麻湯風痰上壅四神散發熱惡寒八物湯七情氣逆¶
　四七湯傷濕而暈除濕湯¶
<pb:KR3e0070_WYG_028-14b>¶
　　　治驗¶
　一婦人素頭暈不時而作月經遲而少此中氣虚弱¶
　不能上升而頭暈不能下化而經少用補中益氣湯¶
　而愈後因勞撲地月經如湧此勞傷火動用前湯加¶
　五味子一劑而愈前症雖云氣無所附實因脾氣虧¶
　損耳¶
　一婦人内熱口乾勞則頭暈吐痰帶下詳見六卷第¶
　十六論¶
<pb:KR3e0070_WYG_028-15a>¶
養正丹　治虚風頭眩吐涎不已盖此藥升降隂陽補¶
　接真氣非止頭眩而已¶
　　黑鉛　水銀　硫黄(研/)硃砂(各一/兩研)¶
　右用砂器鎔鉛下水銀攪匀離火少時入硫砂再攪¶
　候冷為末飯丸菉豆大每服三十丸空心食前棗湯¶
　下¶
釣藤散　治肝厥頭暈¶
　　釣藤鈎　陳皮(炒/)半夏(薑/製)麥門冬　茯苓　茯神¶
<pb:KR3e0070_WYG_028-15b>¶
　　(去/木)人參(去/蘆)甘菊花　防風(各一/錢)甘草(炙三/分)石膏(鍜/二)¶
　　(錢/)¶
　右薑水煎¶
川芎散　治肝腎虚風頭目眩暈或頭痛耳鳴目系𦂳¶
　急¶
　　小川芎　山藥　白茯神　甘菊花(野菊/不用)人參(各/半)¶
　　(兩/)山茱茰肉(一/兩)¶
　右為末每服二錢酒調日三服¶
<pb:KR3e0070_WYG_028-16a>¶
三五七散　治八風五痺肢體不仁或風寒入腦頭痛¶
　目旋耳内蟬鳴¶
　　附子(炮/)細辛(各三/兩)乾薑(炮/)山茱茰(各五/兩)防風　山¶
　　藥(炒各/七兩)¶
　右為末毎服二錢温酒調¶
四神散　治血風眩暈頭痛寒熱唾痰¶
　　菊花　當歸(酒/洗)旋覆花(去梗/葉)荆芥穗(各一/錢)¶
　右葱白三寸茶末一錢水煎¶
<pb:KR3e0070_WYG_028-16b>¶
蒼耳散　治血風頭旋或不知人事用喝起草嫩心隂¶
　乾為末酒服二錢其功甚効¶
治頭旋如天動地轉名曰心眩膽礬一兩細研用麵餅¶
　劑一箇拌匀勒如骰子大瓦上焙乾毎服一骰為末¶
　燈心竹茹煎湯調下此去痰之法當審而用之¶
　　　附方¶
正元飲　治下元虚敗痰氣上湧頭目眩暈臟肺滑泄¶
　時或自汗手足逆冷霍亂轉筋等症¶
<pb:KR3e0070_WYG_028-17a>¶
　　紅豆(炒二/錢)人參(去蘆/二兩)茯苓(二/兩)附子(炮去皮/尖一兩)甘草(炙/二)¶
　　(兩/)肉桂(五/錢)川芎　山藥(薑汁/炒)烏藥　乾葛(各一/兩)白¶
　　术(二/兩)乾薑(炮三/錢)黄茋(炙一兩/五錢)¶
　右每服二錢薑棗水入鹽少許煎送黒錫丹¶
黒錫丹　治真陽氣敗痰氣壅塞心火炎熾或赤白帶¶
　下等症¶
　　肉桂　沈香　附子(炮去/皮臍)葫蘆巴(酒浸/炒)破故紙(炒/)¶
　　茴香(炒/)肉豆&KR0371;(麵褁/煨)陽起石(研水/飛)金鈴子(蒸去/皮核)¶
<pb:KR3e0070_WYG_028-17b>¶
　　木香(各一/兩)硫黄　黑錫(去灰各/二兩)¶
　右將黑錫硫黄入銚内煉結砂子傾出地上去火毒¶
　研細餘藥為末和匀再研至黑光色酒糊丸桐子大¶
　隂乾入布袋擦令光潤每服四十丸¶
腎著湯(方見十五/卷第八論)¶
青州白丸子(方見三卷/第四論)¶
六味丸¶
八味丸(二方見二十論/四卷第十一)¶
<pb:KR3e0070_WYG_028-18a>¶
當歸補血湯(方見十九/卷第六論)¶
四物湯¶
四君子湯¶
補中益氣湯(三方見二十/四卷第六論)¶
二陳湯(方見二十四/卷第五論)¶
瀉青丸(方見二十四/卷第三論)¶
八物湯(方見二十四/卷第四論)¶
四七湯(方見十二/卷第七論)¶
<pb:KR3e0070_WYG_028-18b>¶
除濕湯(即腎著湯/加川芎)¶
半夏白术天麻湯(方見四卷/第五論)¶
　　　婦人血風頭痛方論第五¶
許學士云婦人患頭風者十居其半每發必掉眩如在¶
車船之上盖因肝經血虚而風邪襲之爾用川芎當歸¶
散若頭痛連齒時發時止連年不已此風中腦謂之厥¶
逆頭痛宜白附子散及灸曲鬢穴在耳掩前正尖上灸¶
七壯左痛灸左右痛灸右¶
<pb:KR3e0070_WYG_028-19a>¶
　愚按東垣云足太陽頭痛脉浮𦂳惡風寒川芎羌活¶
　獨活麻黄為主手少陽經頭痛脉弦細往來寒熱柴¶
　胡為主足陽明頭痛身熱目疼鼻乾惡寒發熱脉浮¶
　緩而長升麻湯或石膏白芷為主手太陽頭疼有痰¶
　體重或腹痛為痰癖脉沈緩蒼术半夏南星為主足¶
　少隂經頭痛足寒氣逆為寒厥脉沈細麻黄附子細¶
　辛湯為主足厥隂頭項痛或吐涎沫厥冷脉浮緩呉¶
　茱茰湯主之諸血虚頭痛當歸川芎為主諸氣虚頭¶
<pb:KR3e0070_WYG_028-19b>¶
　痛人參黄芪為主氣血俱虚頭痛調中益氣少加川¶
　芎蔓荆細辛痰厥頭痛半夏白术天麻湯厥逆頭痛¶
　羌活附子湯如濕氣在頭者以苦吐之不可執方而¶
　治若脉雜亂而病見不一宜補胃為主¶
　　　附治驗¶
　一婦人因勞耳鳴頭痛體倦用補中益氣加麥門五¶
　味而痊三年後得子因飲食勞倦前症益甚月經不¶
　調晡熱内熱自汗盗汗用六味地黄丸補中益氣湯¶
<pb:KR3e0070_WYG_028-20a>¶
　頓愈經云頭痛耳鳴九竅不利腸胃之所生也故脾¶
　胃一虚耳目九竅皆為之病¶
　一婦人兩眉稜痛後及太陽面青善怒此肝經風熱¶
　之症用選竒湯合逍遥散加山梔天麻黄芪半夏黄¶
　芩而愈此症失治多致傷目或兩耳出膿則危矣頭¶
　痛手掉身麻見一卷第五論¶
川芎當歸散¶
　　川芎(一/錢)當歸(酒/拌)羌活　旋覆花　細辛　蔓荆子¶
<pb:KR3e0070_WYG_028-20b>¶
　　　防風　石膏(煆/)藁本　荆芥穗　半夏麯　生¶
　　地黄　甘草(炙各/五分)¶
　右薑水煎¶
白附子散　治風邪風痰頭痛連齒不時舉發或連年¶
　不愈¶
　　麻黄(不去/根節)烏頭(炮去/皮)南星(炮各/半兩)白附子(炮一/兩)全蝎¶
　　(炒五/枚)辰砂　麝香　白薑(炮各/一錢)¶
　右為末酒調服三分卧少時¶
<pb:KR3e0070_WYG_028-21a>¶
川芎茶調散　治諸風上攻頭目昏重偏正頭痛¶
　　薄荷(八/兩)川芎　荆芥(各四/兩)羌活　白芷　防風¶
　　甘草(炙各/二兩)細辛(一/兩)¶
　右為末每服二錢食後茶清調¶
如聖餅子加細辛其效甚速若頭痛筋攣骨重少氣&KR0938;¶
　噫腹滿咳𠻳煩寃其脉舉之則弦按之石堅由腎氣¶
　不足而逆上謂之腎厥頭痛宜玉真丸硫黄丸¶
硫黄丸　治頭風不問新久服此除根屢用屢效¶
<pb:KR3e0070_WYG_028-21b>¶
　　硫黄(二/兩)硝石(一/兩)¶
　右為末滴水丸指頂大每服一丸空心細嚼茶清下¶
一方用生萊菔汁仰卧注兩鼻數年之患一注即愈¶
一方　治風邪犯腦患頭痛不可忍不問年嵗¶
　　硝石　人中白　腦子(等/分)¶
　右為末用一字吹入鼻中¶
都梁丸　治産前産後風邪所傷頭痛頭暈(方見/後)¶
　　　附方¶
<pb:KR3e0070_WYG_028-22a>¶
調中益氣湯　治氣血俱虚而頭痛¶
　　芍藥(三/分)升麻(二/分)黄芪(一/錢)甘草(五/分)五味子(七/粒)當歸¶
　　白术　人參(各三/分)柴胡　橘皮(各二/分)¶
　右水煎¶
半夏白术天麻湯¶
　　半夏(一錢/五分)白术　神麯(炒各/一錢)天麻　黄芪　人參¶
　　　蒼术　陳皮　澤瀉　茯苓(各五/分)乾薑(三/分)大麥¶
　　蘖(一錢/五分)黄栢(酒製/二分)¶
<pb:KR3e0070_WYG_028-22b>¶
　右每服半兩水煎¶
羌活附子湯¶
　　麻黄　黑附子(炮/)白芷　白殭&KR0094;　黄栢(各三/分)羌¶
　　活　蒼术(各五/分)防風　甘草　升麻(各五/分)黄茋(五/分)¶
　右水煎服¶
選竒湯　治風熱上壅眉稜骨痛或頭目眩暈¶
　　羌活　防風(各三/分)甘草(二錢夏/生冬炒)黄芩(酒製冬/去之)¶
　右每服三錢水煎時時服¶
<pb:KR3e0070_WYG_028-23a>¶
呉茱茰湯¶
升麻湯¶
麻黄附子細辛湯(三方見六卷/第十二論)¶
補中益氣湯(方見二十四/卷第六論)¶
六味丸(方見二十四/卷第十一論)¶
逍遥散(方見二十四/卷第四論)¶
　　　頸項强痛方論第六¶
夫頸項屬足太陽膀胱足少隂腎二經相為表裏若感¶
<pb:KR3e0070_WYG_028-23b>¶
風寒濕氣則發熱惡寒頸項强急腰背反張瘈瘲口噤¶
脉沈遲弦細新産血虚出汗多患此症若因鼾睡失枕¶
而致用三五七散追風散若風邪所傷用都梁丸木𤓰¶
煎¶
　愚按東垣云肩背痛不可囘顧此手太陽氣鬱而不¶
　行以風藥散之竊謂前症若因肝木自旺用瀉青丸¶
　精血不足六味丸風熱淫肝加味逍遥散怒動肝火¶
　加味小柴胡湯肝經血虚加味四物湯腎不能生肝¶
<pb:KR3e0070_WYG_028-24a>¶
　六味丸膀胱氣滯羌活勝濕湯大抵肝火旺則肝血¶
　虚而筋燥頸項强急或腰背反張或四肢拳攣或頸¶
　項等處結核¶
　　　附治驗¶
　一婦人耳内或耳後項側作痛寒熱口苦月經不調¶
　此肝膽經火兼傷脾胃用四君加柴胡升麻黄芪芍¶
　藥而愈後因勞役怒氣嘔吐脇脹用六君子湯加山¶
　梔柴胡而安¶
<pb:KR3e0070_WYG_028-24b>¶
　一婦人因怒寒熱作渇左目𦂳小頭頸動掉四肢抽¶
　搐遍身疼痛此血虚肝熱則生風也用加味逍遥加¶
　釣藤鈎數劑諸症漸愈又用八珍湯而痊¶
追風散　治風邪所乗頭目眩痛口眼歪斜牙闗𦂳急¶
　或百節疼痛鼻塞聲重項背拘急皮膚瘙痒面若蟲¶
　行¶
　　川芎　防風　石膏(煅/)川烏(炮去皮/臍尖)甘草(炙/)荆芥¶
　　穗　白殭&KR0094;(炒去絲/各一兩)天南星　羌活　地龍(去/土)白¶
<pb:KR3e0070_WYG_028-25a>¶
　　附子(炮/)全蝎(去尾/針)白芷(各半/兩)草烏(炮去皮/臍尖)沒藥(研/)¶
　　乳香(研/)雄黄(研各/一錢)¶
　右為末每服五分用茶清少許食後臨卧調下¶
都梁丸　治諸風項背不利頭目眩暈腦門作痛或産¶
　前産後傷風頭目昏重血風頭痛用白芷末蜜丸彈¶
　子大毎服一丸細嚼荆芥煎湯下¶
木𤓰煎¶
　　木𤓰(不犯鐵器二/箇取盖去穰)沒藥(二兩/研)乳香(一兩/研)¶
<pb:KR3e0070_WYG_028-25b>¶
　右以木𤓰去核入二藥仍盖合之飯上蒸爛研成膏¶
　每服三匙生地黄汁半盞無灰酒和服有人患此自¶
　午發至夜方止余曰此足少隂之症發必先從足起¶
　盖足少隂之筋自足大指起至頭筋者肝之合也日¶
　中至夜天之陽陽中之隂又曰陽中之隂肺也自離¶
　至兑隂旺陽弱之時故靈寳畢法云離至乾腎氣絶¶
　而肝氣弱肝腎二臟受隂氣故發於是時予授此方¶
　三服而愈¶
<pb:KR3e0070_WYG_028-26a>¶
　　　附方¶
瀉青丸(方見二十四/卷第三論)¶
六味丸(方見二十四/卷第十一論)¶
八珍湯¶
加味逍遥散(二方見二十/四卷第四論)¶
加味小柴胡湯(方見二十四/卷第二論)¶
加味四物湯¶
四君子湯(二方見二十/四卷第六論)¶
<pb:KR3e0070_WYG_028-26b>¶
羌活勝濕湯(方見/前)¶
　　　婦人腰痛方論第七¶
夫腎主於腰若婦人腰痛由腎氣虚弱外感六氣内傷¶
七情皆能致之如因風邪所乗用小續命湯加桃仁杜¶
仲如因寒濕所傷五積散腎經虚弱青娥丸如因氣血¶
凝滯用牽牛&KR1708;香之類¶
　愚按陳無擇先生云若形體虚羸面色黧黒腿足痿¶
　軟不能行立此失志所為也腹急脇脹目視&KR0835;&KR0835;宗¶
<pb:KR3e0070_WYG_028-27a>¶
　筋弛縱白淫下注此鬱結所為也肌肉不仁飲食不¶
　化腸胃脹滿閉墜腰脇此憂思所為也皆屬内因若¶
　腰冷作痛身重不渇小便自利飲食如故因勞汗出¶
　腰&KR0008;脇痛或墜墮血滯或房勞精竭皆屬内外因也¶
　竊謂前症失志腎虚熱者六味丸腎虚寒者八味丸¶
　鬱怒傷肝實用龍膽瀉肝湯虚用六味丸補肝散憂¶
　慮傷脾者歸脾湯逍遥散腎著者寒則术附湯虚則¶
　腎著湯腰膝痛者寄生湯養腎散瘀血滯者如神湯¶
<pb:KR3e0070_WYG_028-27b>¶
　舒筋湯房勞腰痛者青娥丸十補丸¶
　　　附治驗¶
　一婦人腰痛三年矣每痛必面青頭暈目𦂳余以為¶
　肝脾氣虚用補肝散而愈三年後因勞役患頭痛兼¶
　惡心用補中益氣湯加茯苓半夏蔓荆子而愈¶
　一婦人苦腰痛數年不愈余用白术一味大劑服不¶
　三月而痊乃胃氣虚閉之症故用白术也¶
如神湯　治男婦腰痛¶
<pb:KR3e0070_WYG_028-28a>¶
　　延胡索　當歸　桂心(等/分)¶
　右為末毎服二錢温酒調甚者不過數服¶
獨活寄生湯　治足三隂虚風濕所侵脚膝歴節作痛¶
　　獨活　桑寄生　續斷(酒/炒)杜仲(薑汁/炒)細辛　牛膝¶
　　(酒拌/炒)秦芁　茯苓　白芍藥(炒/)桂心　川芎　防¶
　　風　人參　熟地黄(自/製)當歸(酒/拌)粉草(炙各/五分)¶
　右水煎¶
舒筋散　治風寒傷腎膂作痛或閃挫氣滯血瘀亦良¶
<pb:KR3e0070_WYG_028-28b>¶
　　𤣥胡索(炒/)杜仲(薑汁/炒)官桂(去/皮)羌活　芍藥(等/分)¶
　右為末毎服二錢酒調¶
又方橘核炒木香研酒下¶
　　　附方¶
濟生术附湯　治寒濕傷腎腰重冷痛小便自利或手¶
　足逆冷¶
　　附子(炮/)白术(各一/兩)杜仲(薑炒/半兩)¶
　右毎服四錢薑水煎¶
<pb:KR3e0070_WYG_028-29a>¶
三因腎著湯　治腎虚為病身重腰冷如水洗狀不渇¶
　而小便自利飲食如故腰以下冷痛如帶數千錢¶
　　茯苓　白术(各四/兩)乾薑(炮/)甘草(炙各/二兩)¶
　右毎服四錢水煎空心服¶
青娥丸　治腎虚腰痛或外邪所侵腰腿或筋骨作痛¶
　　胡桃仁(二十/枚)蒜(研膏/四兩)破故紙(酒浸炒/八兩)杜仲(去皮薑/汁浸炒)¶
　　(一/斤)¶
　右為末蒜膏丸桐子大毎服五十丸空心醋湯下蒜¶
<pb:KR3e0070_WYG_028-29b>¶
　　不用亦可¶
六味丸¶
十補丸¶
八味丸(二方見二十四/卷第十一論)¶
龍膽瀉肝湯(方見二十四/卷第八論)¶
補肝散(方見七卷/第十七論)¶
歸脾湯¶
逍遥散(二方見二十/四卷第四論)¶
<pb:KR3e0070_WYG_028-30a>¶
養腎散(方見/後)¶
　　　婦人腰脚疼痛方論第八¶
腎主於腰脚女人胞絡係焉若勞傷腎氣風冷客於脉¶
絡故腰脚作痛也治當補元氣為主佐以袪邪之劑¶
　愚按前症若真陽衰敗寒邪乗襲手足俱冷頭痛惡¶
　寒或嘔吐腹痛等症宜用本方若氣血虚弱寒邪所¶
　感惡寒發熱頭痛作渇或嘔吐腹痛等症宜用五積¶
　散若元氣虚弱濕熱所傷兩脛腫痛寒熱身疼或嘔¶
<pb:KR3e0070_WYG_028-30b>¶
　吐不食等症宜用㯽蘇敗毒散若脾胃虚弱元氣下¶
　陷寒熱嘔吐發熱頭痛喘渇體倦等症宜用補中益氣¶
　湯若足三隂精血虧損隂火内動内熱晡熱作渇痰¶
　甚小便頻數等症宜用六味地黄丸若足三隂陽¶
　氣虚敗惡寒發熱手足俱冷吐痰不食二便滑數等¶
　症宜用八味地黄丸¶
　　　附治驗¶
　一婦人先腰胯作痛後兩腿亦痛余以為足三隂虚¶
<pb:KR3e0070_WYG_028-31a>¶
　寒外邪所傷用小續命湯及獨活寄生湯或作或止¶
　所用飲食極熱腹中方快余曰邪氣去而元氣虚寒¶
　也診其脉果沈細用養腎散漸愈又用十補丸而痊¶
　一婦人所患同前但發熱作渇喜冷飲食脉洪數按¶
　之遲濇佘以為血虚有熱用羚羊角散去㯽榔加白¶
　术茯苓數劑更用加味逍遥散而瘥¶
　一婦人患前症時或腿膝作痛脉浮數按之遲緩此¶
　元氣虚而風濕所乗用獨活寄生湯頓愈又用八珍¶
<pb:KR3e0070_WYG_028-31b>¶
　湯而安¶
　一婦人因怒患前症寒熱往來口苦不食晡熱内熱¶
　余以為肝火血虚先用小柴胡山梔頓愈又用加味¶
　逍遥散而瘳¶
　一婦人患前症寒熱頭痛殊類傷寒此寒邪之症用¶
　㯽蘇敗毒散而安又用補中益氣調補而愈¶
骨碎補散　治陽氣虚弱外寒所侵腰脚疼痛腹脇拘¶
　急¶
<pb:KR3e0070_WYG_028-32a>¶
　　骨碎補(炒/)萆薢(酒/炒)牛膝(酒/炒)桃仁(去皮/尖)海桐皮　當¶
　　歸(酒/拌)桂心　㯽榔(各五/分)赤芍藥(炒/)附子(炮/)川芎¶
　　枳殻(麩炒各/三分)¶
　右薑棗水煎¶
養腎散　治腎經虚弱風寒所侵以致腰脚疼痛不能¶
　步履¶
　　蒼术(一/兩)乾蝎(三/錢)天麻　草烏頭(炮去/皮尖)黒附子(炮去/皮臍)¶
　　(各二/錢)¶
<pb:KR3e0070_WYG_028-32b>¶
　右為末毎服一錢酒調服麻痺少時隨愈孕婦勿服¶
　此治風寒傷腎膀胱虚寒之良藥用之得宜殊有神¶
　效¶
　　　附方¶
五積散(方見/後)¶
㯽蘇敗毒散(方見二十四/卷第十論)¶
補中益氣湯(方見二十四/卷第六論)¶
十補丸¶
<pb:KR3e0070_WYG_028-33a>¶
六味丸¶
八味丸(三方見二十四/卷第十一論)¶
小續命湯(方見/前)¶
獨活寄生湯(方見/前)¶
羚羊角散(方見/前)¶
加味逍遥散¶
八珍湯(二方見二十/四卷第四論)¶
小柴胡湯(方見二十四/卷第二論)¶
<pb:KR3e0070_WYG_028-33b>¶
　　　婦人風邪脚氣方論第九¶
婦人脚氣乃肝脾腎三經或胞絡氣虚為風毒所摶而¶
患盖胞絡屬於腎主於腰脚三經絡脉起於足中指若¶
風邪客於足從下而上動於氣故名脚氣皆由六淫七¶
情或産後或經行風毒相摶其症或頭痛身熱肢節作¶
痛或大便秘結小便不利或脚膝緩弱足脛腫滿或腰¶
膝枯細忪悸嘔逆或小腹不仁舉體轉筋或胸滿氣急¶
遍體酸痛用香蘇散加㯽榔生薑若寒中三陽必冷用¶
<pb:KR3e0070_WYG_028-34a>¶
小續命湯若暑中三隂必熱用小續命湯去附子大躁¶
者紫雪最良無紫雪以自合薄荷煎冷水調服大便秘¶
用脾約丸麻仁丸三和散補藥淋洗皆大禁也¶
　愚按嚴用和先生云前症初患不覺因他病乃發先¶
　從脚起或緩弱痺痛不能行履或兩脛腫滿或足膝¶
　細小或心中怔忡或小腹不仁或舉體轉筋或見食作¶
　嘔或胸滿氣急遍體酸痛其脉浮而弦者因於風濡¶
　而弱者因於濕洪而數者因於熱遲而濇者因於寒¶
<pb:KR3e0070_WYG_028-34b>¶
　男子由於腎氣虧損女子血海虚弱七情所致竊謂¶
　前症若足三隂虚弱用還少丹若脾氣虚寒用八味¶
　丸若飲食停滯臀腿痠脹浮腫作痛此脾氣下陷用¶
　六君子少加柴胡升麻不應須用八味丸若發熱口¶
　渇月經不調兩腿無力此足三隂血虚火燥用六味¶
　八味二丸兼服前症西方之人多患之因素食乳酪¶
　脾胃壅滯脛足腫滿至於南方亦有因膏粱厚味濕¶
　熱下注而患者故古人謂之壅疾所用之方多疏通¶
<pb:KR3e0070_WYG_028-35a>¶
　發散之劑然感於房勞過度虧損三隂治法又當以¶
　固本為主故六物附子為元氣虚弱寒邪内侵之聖¶
　藥所屬各經等方附後¶
　　　附治驗¶
　一婦人兩膁赤痛寒熱口苦嘔吐懶食面色青黄或¶
　赤此肝木乗脾土用小柴胡湯加山梔升麻茯苓二¶
　劑頓愈又用六君子湯加柴胡山梔全愈¶
　一婦人飲食勞役兩膁兼腿疼痛或時寒熱余以為¶
<pb:KR3e0070_WYG_028-35b>¶
　脾虚濕熱下陷用補中益氣湯加山梔茯苓半夏治¶
　之而痊後復作用六君子湯加柴胡山梔全愈¶
　一婦人經行後寒熱晡熱兩腿作痛此肝經血虚也¶
　用加味逍遥散加山梔治之而愈後因勞日晡内熱¶
　或用四物黄栢知母之類前症益甚更加食少作瀉¶
　余以為元氣下陷前藥復傷先用六君子湯加補骨¶
　脂二劑調補脾冐而瀉止食進又用補中益氣湯升¶
　舉元氣而愈¶
<pb:KR3e0070_WYG_028-36a>¶
大腹皮散　治脚氣肢節煩疼心神壅悶或頭暈喘𠻳¶
　不食¶
　　大腹皮　紫蘇　荆芥　赤芍藥(炒/)青皮　木𤓰¶
　　(不犯/鐡器)獨活(各五/分)枳殻(麩炒/一錢)¶
　右薑葱水煎¶
半夏散　治脚氣上攻心腹脹滿飲食不下嘔吐不止¶
　　半夏(薑/製)陳皮　人參　大腹皮　桂心(各三/分)㯽榔¶
　　(一/錢)赤茯苓　紫蘇(各五/分)¶
<pb:KR3e0070_WYG_028-36b>¶
　右薑水煎¶
桑白皮飲　治兩脚浮腫小便赤澁腹脇脹滿或喘𠻳¶
　痰湧嘔吐不食¶
　　桑白皮(炒/)郁李仁(去/皮)赤茯苓(各一/錢)木香　防已(酒/拌)¶
　　大腹皮　紫蘇子(炒/)木通(去/節)㯽榔　青皮(各五/分)¶
　右薑水煎¶
　　　附方¶
大黄左經湯　治四氣乗注足陽明經以致膁腿作痛¶
<pb:KR3e0070_WYG_028-37a>¶
　或足脛赤腫嘔吐不食大小便秘結或惡食喘急自¶
　汗等症¶
　　細辛　茯苓　羌活　大黄(煨/)甘草(炙/)前胡　枳¶
　　殻(麩/炒)厚朴(薑/製)黄芩(炒/)杏仁(去皮尖/等分)¶
　右每服五錢薑棗水煎¶
麻黄左經湯　治風寒暑濕乗注足太陽經以致腰足¶
　攣痺肢節重痛或増寒發熱自汗惡寒或自汗惡風¶
　頭疼¶
<pb:KR3e0070_WYG_028-37b>¶
　　麻黄　乾葛　細辛　白术　茯苓　防已(酒/拌)桂¶
　　心　羌活　甘草(炙/)防風¶
　右每服半兩薑棗水煎服¶
半夏左經湯　治足少陽經為風寒暑濕乗注以致惡¶
　寒發熱腰腿疼痛或頭目眩暈嘔吐不食或熱悶心¶
　煩腿痺不隨¶
　　半夏(薑/製)乾葛　細辛　白术　麥門冬(去/心)茯苓¶
　　桂枝　防風　乾薑(炮/)黄芩(炒/)小草　甘草(炙/)柴¶
<pb:KR3e0070_WYG_028-38a>¶
　　胡¶
　右毎服半兩薑棗水煎熱悶加竹瀝喘急加杏仁桑¶
　白皮¶
六物附子湯　治四氣乗於足太隂經以致骨節煩疼¶
　四肢拘急自汗短氣小便不利或手足浮腫¶
　　附子(炮/)桂枝　防已(各四/錢)甘草(炙二/錢)白术　茯苓¶
　　(各三/錢)¶
　右每服半兩薑水煎¶
<pb:KR3e0070_WYG_028-38b>¶
換腿丸　治足三隂經為風寒暑濕之氣所乗發為攣¶
　痺緩縱或上攻胸背下注脚膝疼痛發熱行步艱辛¶
　　薏苡仁　南星　石楠葉　石斛　㯽榔　萆薢¶
　　(酒/拌)川牛膝(酒/浸)羌活　防風　木𤓰(各四/兩)黄芪(炒/)當¶
　　歸(酒/拌)天麻　續斷(酒炒各/一兩)¶
　右為末酒糊丸如桐子大每服五十丸鹽湯下¶
五積散　治風寒所傷以致脚氣疼痛或寒熱拘急嘔¶
　吐不食等症¶
<pb:KR3e0070_WYG_028-39a>¶
　　當歸(酒/拌)芍藥(炒/)川芎　炮薑　人參　茯苓　陳¶
　　皮　桔梗(炒/)厚朴(薑/炒)白芷　蒼术　半夏(薑/製)肉桂¶
　　　麻黄　甘草(炒各/五分)¶
　右薑棗水煎¶
當歸拈痛湯　治濕熱為病肢節煩疼肩背沈重胸膈¶
　不利或兼遍身作痛足脛腫痛不可忍者或濕熱流¶
　注下部瘡瘍赤腫¶
　　羌活　人參　苦參(酒/製)升麻　乾葛　蒼术(各一/錢)¶
<pb:KR3e0070_WYG_028-39b>¶
　　甘草(炒/)黄芩(酒/炒)當歸　茵陳(酒製各/五分)防風　知母¶
　　(酒/炒)澤瀉　猪苓　白术(各四/分)¶
　右水煎服¶
紫蘇子湯　治脚氣上攻隂陽交錯清濁不分上重下¶
　虚中滿喘急嘔吐自汗無復紀律¶
　　紫蘇子(微/炒)半夏(薑/製)前胡　厚朴(薑/製)甘草(炙/)當歸(酒/拌)¶
　　(各二/兩)桂心　陳皮¶
　右每服四錢入薑棗煎¶
<pb:KR3e0070_WYG_028-40a>¶
還少丹(方見二十三/卷第四論)¶
六味丸¶
八味丸(二方見二十四/卷第十一論)¶
小柴胡湯(方見二十四/卷第二論)¶
六君子湯¶
補中益氣湯(二方見二十/四卷第六論)¶
加味逍遥散(方見二十四/卷第四論)¶
　¶
<pb:KR3e0070_WYG_028-40b>¶
　¶
　¶
　¶
　¶
　¶
　¶
　¶
　薛氏醫案卷二十八¶
