# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.955126
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷七十二
<pb:KR3e0070_WYG_072-1a>¶
欽定四庫全書¶
　薛氏醫案巻七十二¶
　　　　　　　　　　　　　眀　薛已　訂¶
　　保嬰撮要十七¶
　　　痘稠密¶
張潔古先生云一發稠密如針頭者形勢重也輕其表¶
而凉其内連翹升麻湯主之然稠密之處各有經絡部¶
分所屬額主心面主胃腹與四肢主脾脇主肝兩腋主¶
<pb:KR3e0070_WYG_072-1b>¶
肺下部主腎肩背主膀胱當隨見症治之若面色黄大¶
便黒煩躁喘渴或腹脹者瘀血在内也用犀角地黄湯¶
或抱龍丸生犀角汁但根窠分眀肥滿者無妨竊謂前¶
症若屬心經用導赤散之類胃經用犀角散之類肝經¶
用柴胡湯之類大凡稠密者熱毒熾盛也若密而不痛¶
用東垣消毒散若密而作痛用仙方活命飲若密而小¶
便不通用八正散若密而大便不通用承氣湯若密而¶
惡寒發熱用麻黄甘草湯¶
<pb:KR3e0070_WYG_072-2a>¶
一小兒十三嵗痘瘡稠密而痛脉洪數而有力先君用¶
仙方活命飲二劑先出者痛頓止後出者隠於肉裏用¶
東垣消毒散二劑隠者悉消又用活命飲一劑脉静身¶
安而痊¶
一小兒痘稠密身側尤甚焮赤呻吟飲乳不徹先君謂¶
肝膽之火助邪為患故身側尤多乃乳母肝火傳變也¶
用柴胡梔子散治其母子飲數滴而靨¶
一小兒痘瘡甚密身側尤甚貫膿不滿不紅活或云當¶
<pb:KR3e0070_WYG_072-2b>¶
歿於十二日余以為氣血虚弱用八珍湯加糯米百粒¶
數劑至十五日而愈¶
一小兒痘密而灰白色始末悉用補托之藥安後飲食¶
過多嘔吐面青白唇目牽動先君以為慢脾風症之漸¶
不信翌日手足時搐用五味異功散加木香乾薑而愈¶
一小兒痘稠密色赤先君以為熱毒用東垣消毒散一¶
劑初出者頓起後出者悉没再劑如斯而靨¶
一小兒稠密色黒煩躁喜冷手足並熱先君謂火極似¶
<pb:KR3e0070_WYG_072-3a>¶
水令恣飲芹汁煩熱頓止先用犀角地黄湯次用地黄¶
丸料服之而愈¶
一小兒稠密出遲用四聖散而起發用參茋内托散而¶
靨後發熱惡寒用八珎湯而愈¶
一小兒痘密而痛用東垣救苦湯一劑痛頓止用紫草¶
木通湯而愈¶
一小兒痘密身痛如刺用活命飲一劑其痛即止又用¶
犀角消毒散而愈¶
<pb:KR3e0070_WYG_072-3b>¶
一小兒痘初出密痛用東垣救苦湯痛頓止又用四聖¶
散而發用犀角消毒散而愈¶
麻黄甘草湯治表實痘毒焮盛稠密¶
　　麻黄　生甘草¶
　右水煎服¶
柴胡梔子散(方見作/痒抓破)¶
甘桔防風湯(方見痘/咳𠻳)¶
紫草甘草枳殻湯(方見/痘喘)¶
<pb:KR3e0070_WYG_072-4a>¶
東垣消毒散(一名救苦湯/方見痘身痛)¶
紫草木通湯(方見小/便不利)¶
仙方活命飲(方見/痘癰)¶
六味地黄丸(方見痘瘡發/熱屬隂陽)¶
小柴胡湯(方見/癍症)¶
四聖散(方見痘腹/脹氣促)¶
紫草散(方見頂/陷心煩)¶
抱龍丸(方見痘/癎搐)¶
<pb:KR3e0070_WYG_072-4b>¶
犀角消毒散(方見/痘疔)¶
柴胡清肝散(即柴胡梔子散/一方見痘潮熱)¶
　　　痘吐瀉¶
痘疹方云痘疹吐瀉葢因脾胃不和飲食不調煩渴嘔¶
吐泄瀉並用白术散然瘡疹皆頼脾土脾土實則易出¶
易靨萬物得土氣温煖而生吐瀉則傷脾土遂有更變¶
之症夏月中暑煩渴瀉或腹痛或欠筋用五苓散加藿¶
香傷食吐瀉用小異功散手足並冷者用益黄散豆䓻¶
<pb:KR3e0070_WYG_072-5a>¶
丸頂陷灰白用木香散瘡正出而吐瀉者或見血者俱¶
為逆症難治竊謂前症雖因脾胃不和然邪實上焦則¶
宜吐邪實下焦則宜瀉如吐瀉噯腐吞酸皆宜宣發但¶
㣲甚不同耳張翼之云若痘疹吐瀉少食為裏虚陷伏¶
倒靨灰白為表虚二者俱見為表裏俱虚合用十二味¶
異功散救之甚至薑附靈砂亦可用若止裏虚去官桂¶
止表虚减肉荳䓻若能食便秘倒靨為裏實而補當用¶
錢氏及丹溪法下之皆為能食為裏實裏實而補則結¶
<pb:KR3e0070_WYG_072-5b>¶
癰毒紅活綻凸為表實表實而補則潰爛不結痂凡痘¶
見癍便忌葛根湯恐發表虚也如有更變當隨症治之¶
一小兒痘初出忽吐瀉飲乳不歇屬脾胃虚弱用人參¶
白术散作大劑母子並服又用五味異功散為末時以¶
乳調服吐瀉止而靨¶
一小兒出痘作瀉手足並冷用十二味異功散稍愈又¶
用五味異功散加薑桂一劑而止又用薑加木香一劑¶
再用參茋四聖而靨¶
<pb:KR3e0070_WYG_072-6a>¶
一小兒痘瘡愈而作瀉不食此脾氣内虚先用五味異¶
功散而瀉止食進後又傷食吐瀉發搐仍以五味異功¶
散加天麻柴胡而愈¶
一小兒痘後作瀉腹中疼痛手足並冷此脾氣虚也用¶
五味異功散加乾薑一劑乃去薑又數劑而痛止又用¶
六君子湯加柴胡而瀉止¶
益黄散治瘡疹因煩渴飲水過多而傷脾胃吐瀉¶
　　丁香　訶子(煨/)青皮　陳皮　木香(各等/分)¶
<pb:KR3e0070_WYG_072-6b>¶
　右為末每服一錢水煎¶
橘皮湯治嘔吐不止飲食不入¶
　　陳皮　生薑(各一/錢)人參(五/分)¶
　右水煎作三四次服之¶
生氣散治脾胃氣虚吐瀉肚腹膨脹飲食不化或腹痛¶
　不止¶
　　丁香　甘草(各五/分)白术　青皮　木香　人參(各/七)¶
　　(分/)¶
<pb:KR3e0070_WYG_072-7a>¶
　右水煎徐徐服¶
五苓散(方見小/便不利)¶
五味異功散(方見寒/戰咬牙)¶
對金飲治傷食吐瀉(方見不/靨悶亂)¶
豆䓻丸(方見泄/瀉咬牙)¶
十一味木香散¶
十二味異功散(二方見發/熱屬陰陽)¶
參茋四聖散(方見腹/脹氣促)¶
<pb:KR3e0070_WYG_072-7b>¶
六君子湯(方見不/靨悶亂)¶
　　　自汗¶
痘疹方云初起時自汗不妨盖濕熱薫蒸而然也竊謂¶
前症因邪在經絡自能發散使邪氣外泄若見此症不¶
當用茋桂之屬以實腠理且自汗則痘熱已輕升麻葛¶
根之類在所當禁恐發泄太甚則津液内耗隂隨陽散¶
難以收靨靨後最宜審治若血虚者用當歸補血湯氣¶
虚者用四君子加黄茋氣血不足者十全大補湯若飲¶
<pb:KR3e0070_WYG_072-8a>¶
食自汗者異功散楊氏云痘瘡一見紅㸃升麻葛根便¶
不可用此語甚是但此為表虚及無表症者而論若或¶
邪在表痘赤綻焮者又當用麻黄甘草湯汗之腫焮作¶
痛者用活命飲加麻黄散之盖自汗盗汗為病不同自¶
汗者汗無時而自出也屬陽虚盗汗者睡則汗出寤則¶
汗收也屬隂虚汗者血之所化隂氣不能閉藏所以睡¶
則汗出也痘家當以補血為主若當歸補血湯六味地¶
黄丸八珎湯人參養榮湯之類皆可因証施治又有胃¶
<pb:KR3e0070_WYG_072-8b>¶
虚者宜用四君及浮麥散食積内熱者宜用四君麯蘖¶
未靨之際恐致氣血虚而不能結痂既靨之後尤防血¶
脱隂虚陽無所附矣¶
一小兒痘將出自汗作渴發搐此心肝二經熱甚用柴¶
胡麥門冬散而熱症退用紫草快癍湯痘悉見又用四¶
聖散而結靨¶
一小兒痘出自汗發搐流涎此木火侮土先用五味異¶
功散加釣藤鈎諸症頓减次以五味異功散加柴胡而¶
<pb:KR3e0070_WYG_072-9a>¶
安¶
一女子出痘色赤自汗發搐作嘔此肝火侮土先用五¶
味異功散加柴胡釣藤鈎熱搐悉愈又用托裏散漿貫¶
而愈¶
一小兒痘出自汗面赤作渴手足並熱大便亁黄此腸¶
胃皆熱用瀉黄散末一服諸症頓退又用五味異功散¶
加山梔麥門冬而痊¶
人參飬榮湯治氣血俱虚發熱惡寒肢軆痩倦食少作¶
<pb:KR3e0070_WYG_072-9b>¶
　瀉或乆病虚損口亁欬而下痢驚熱自汗盗汗¶
　　人參　陳皮　黄茋(炒/)桂心　當歸　白术(炒/)甘草¶
　　(炙各/一錢)白芍藥(炒半/錢)逺志(五/分)熟地黄(自/製)五味子(杵炒各/七分)¶
　右每服二三錢薑棗水煎¶
麻黄甘草湯¶
　　麻黄　甘草(等分/)¶
　右每服一錢水煎¶
浮麥湯¶
<pb:KR3e0070_WYG_072-10a>¶
　　浮麥不拘多少(炒/香)¶
　右每服三五錢水煎¶
當歸六黄湯治血氣不足虛火内動煩躁自汗盗汗不¶
　止(方見/煩躁)¶
　　　痒塌¶
陳文宿先生云痘瘡痒塌若臓腑調和血氣充實外常¶
温煖内無冷氣必無此症設服宣利之藥所致宜用異¶
功散治之丹溪云痘疹痒塌者於形色脉上分之實則¶
<pb:KR3e0070_WYG_072-10b>¶
脉有力氣壯虚則脉無力氣怯虚痒則實之更加凉血¶
藥實痒則大便秘結以凉藥下之竊謂前症若色赤而¶
兼痒者屬血虚有熱用四物牡丹皮色白而兼痒者屬¶
氣虚有熱用四君加芎歸若發熱大便秘結者用犀角¶
消毒散發熱大便調和者用麥門冬飲寒戰渴瀉喘嗽¶
聲啞氣急先用十一味木香散如未應用十二味異功¶
散外用敗草散敷之若寒戰咬牙煩熱喘渴足冷灰白¶
内陷腹脹渴瀉者皆不治¶
<pb:KR3e0070_WYG_072-11a>¶
一小兒出痘六日痒塌寒戰錢密庵謂血氣虚寒用十¶
一味木香散二劑而漿貫用參茋托裏散而靨脱後痕¶
作痒用大補湯而痊¶
一小兒第七日痒塌少食手足俱冷發熱惡寒先君謂¶
陽氣虚寒用十二味異功散一劑而痒止又用托裏散¶
加肉桂四劑而漿貫用十全大補湯而結靨後痕赤作¶
痒此血氣虚熱用八珍湯二十餘劑而愈¶
一婦人出痘熱數日而發見用紫草快癍湯雖紅活而¶
<pb:KR3e0070_WYG_072-11b>¶
痒塌詢其素勤勞元氣頗不充實用八珍湯煩熱漸止¶
又用托裏散而靨¶
一小兒十六嵗第九日痘塌口乾發痒手冷腹痛先君¶
謂脾胃氣血虚弱用五味異功散加歸茋薑桂四劑痒¶
漸止又用十全大補湯六劑漿貫用八珍湯數劑而靨¶
後遍身不時作痒或痘痕色赤用補中益氣湯而痊¶
一小兒痘漿不滿面赤作痒余謂血氣虚而有熱欲與¶
温補不信服清熱之藥至十三日瘡痕色赤煩渴腹脹¶
<pb:KR3e0070_WYG_072-12a>¶
不食手足逆冷而歿¶
五味異功散治痘瘡脾胃氣虛痒塌(方見寒/戰咬牙)¶
紫草快癍湯(方見頂/陷心煩)¶
四物湯(方見痘/瘡出遲)¶
四君子湯(即六君子湯出陳皮/半夏方見不靨悶亂)¶
托裏散¶
犀角消毒散(二方見/痘癰)¶
十全大補湯(方見/腹脹)¶
<pb:KR3e0070_WYG_072-12b>¶
八珍湯¶
十一味木香散¶
十二味異功散(三方見頂/陷灰白)¶
　　　倒靨¶
丹溪先生云痘疹倒䧟因真氣虚而毒氣不能盡出者¶
用黄茋人參紫草酒製治之若將成就之際却淡色者¶
屬血虚用當歸川芎之類或加紅花紫草屬熱毒者用¶
升麻芩連梗翹之類甚者用犀角屑大解痘毒竊謂前¶
<pb:KR3e0070_WYG_072-13a>¶
症若熱毒方出忽被風寒閉塞肌竅血脉不行身體作¶
痛或四肢㣲厥癍㸃不長或變青紫黒色者此為倒靨¶
若胃氣虚弱不能補接榮衛出而復没者謂之陷伏誤¶
用解毒之藥必致陷塌若喜熱飲食手足並冷者乃脾¶
胃虧損陽氣虚寒之症宜用辛熱之劑補之喜冷飲食¶
手足並熱乃陽氣實熱之症宜用苦寒之劑瀉之外感¶
風寒者温散之毒入腹者分利之陽氣虚者温補之外¶
寒觴犯者薫解之陳宿州先生用十二味異功散以預¶
<pb:KR3e0070_WYG_072-13b>¶
保脾土於未敗之先實發前人之未發開萬世之矇瞶¶
也¶
一小兒痘將愈忽黒陷余謂氣血虚用紫草散加人參¶
當歸又用參茋托裏散而愈¶
一小兒將愈而倒靨咬牙寒戰手足並冷飲沸湯而不¶
知熱用十二味異功散一劑諸症頓退却用五味異功散倍¶
用參术數劑而愈¶
一小兒痘飲食多而作吐服枳术丸色黒將陷用五味¶
<pb:KR3e0070_WYG_072-14a>¶
異功散加乾薑二劑貫漿而靨¶
一男子發熱昏憒數日發紅㸃用快癍湯托裏散貫漿¶
將靨忽發熱惡寒瘡黒倒靨手足並冷口渴飲湯此陽¶
氣虚寒也用獨參湯四劑諸症漸愈而靨¶
一小兒兼嘔手足並冷余謂脾氣虚寒欲用十二味異¶
功散不信另用雜藥而殁¶
成都方士禹太和治痘瘡黒陷垂死者用壁間喜蛛如¶
黄豆大者一枚擂爛一嵗兒用雄黄一分二嵗二分十¶
<pb:KR3e0070_WYG_072-14b>¶
嵗者用一錢入蛛蜘内研勻用好焼酒調服愚意此即¶
木香散異功散之類也若因陽氣虚寒不能榮運週身¶
以致四肢逆冷腹脹唇青黒陷者宜用焼酒若因元氣¶
虚弱色白隠於肌膚而不能起發者宜用陳酒亦不可¶
拘泥於焼酒也若小兒未及週嵗或兒大者宜酌量與¶
之不可拘於杯許也又有一等症氣血俱虚者或色淡¶
紅不光澤不起發或驚悸咬牙者加紫草紅花以用之¶
七味白术散(方見發熱/屬隂陽)¶
<pb:KR3e0070_WYG_072-15a>¶
十一味木香散¶
十二味異功散(二方見痘/灰白色)¶
　　　癍爛¶
聞人氏云痘癍爛之症因當發散而不發散則毒氣閉¶
塞以致喘促悶亂不當發散而誤發散則毒隨陽氣暴¶
出於外遍身皮膚潰爛治宜調脾胃進飲食大便調和¶
榮衛健旺毒氣自解而無目赤咽痛口瘡吐䘐等症竊¶
謂前症若發表過甚大便自利急用理中丸豆䓻丸以¶
<pb:KR3e0070_WYG_072-15b>¶
救其裏亦有痘疹如蚊所囓而色黒乃危症也若大小¶
便秘結煩躁用山梔子湯獖獖尾血調腦子治之自利¶
不食者不可用盖毒發於表而妄汗之則腠理開泄榮¶
衛益虚轉増瘡爛由是風邪乗虚變症者有之若毒根¶
於裏而妄下之則内氣愈虚毒不能出而返入焉由是¶
土不勝水變黒歸腎身體振寒兩耳尻冷眼合肚脹其¶
瘡黒陷十無一生治者審之¶
一小兒患此發熱作渴手足並冷此脾經熱毒先用瀉¶
<pb:KR3e0070_WYG_072-16a>¶
黄散五分又用七味白术散而愈¶
一小兒患此但惡寒發熱體倦頭痛人迎脉大於寸口¶
二三倍此風邪外傷用補中益氣湯加川芎蔓荆子愈¶
而自靨¶
一小兒患此口舌生瘡手足並冷余謂此中氣虚而内¶
熱耳用五味異功散議論不一猶豫未服翌日腹痛口¶
噤余用前藥更加乾薑一劑諸症稍緩再劑而愈¶
一小兒患此或痒或痛發熱口渴先用白术散次用補¶
<pb:KR3e0070_WYG_072-16b>¶
中湯而愈後因作課勞心發熱頭痛痘痕焮赤用補中¶
湯加蔓荆子及八珎湯而愈¶
一小兒患此作痛喜飲熱湯發熱惡寒手足並冷余謂¶
此中氣虚而外假熱也用補中湯加參茋各三錢四劑¶
而愈¶
一小兒患之多在兩脇時發寒熱此肝經之症用加味¶
逍遥散而寒熱退又二劑而脇痛止及立效散而痊¶
一小兒患之作渴發熱額間為甚此心經有熱先用導¶
<pb:KR3e0070_WYG_072-17a>¶
赤散母服漸愈又用柴胡梔子散傅三黄散而痊¶
一小兒患之發熱作渴面目多白尺脉數而無力此禀¶
足三隂虚也用地黄丸補中湯尋愈畢姻後患瘵症服¶
黄栢知母等藥㡬危余仍用前藥而痊¶
一小兒患此體倦惡寒此脾胃氣虚也用補中益氣湯¶
數劑而愈後因飲食停滯發熱而痘痕復赤先用參术¶
陳皮神麯山查消食仍用補中益氣湯調補脾胃而愈¶
若誤用敗毒之劑决不起矣¶
<pb:KR3e0070_WYG_072-17b>¶
一小兒痘愈後因勞痘痕作痒搔破膿水淋漓面色皎¶
白脉浮大按之如無余用補中益氣湯漸愈或云先攻¶
其邪其後補之乃用消風散變痓汗出口噤而死惜哉¶
山梔子湯治痘疹及癍毒狀如蚊蚤囓毒盛黒色者¶
　　梔子仁(一/兩)白蘚皮　赤芍藥　升麻(各一/兩)寒水石¶
　　　甘草(炙各/五錢)¶
　右為末每服一錢水八分入紫草¶
三黄散治疳熱生瘡膿水浸淫膿流處便濕爛¶
<pb:KR3e0070_WYG_072-18a>¶
　　松香　五倍子　黄連　海螵蛸　黄丹(各一/錢)輕¶
　　粉　雄黄¶
　右為末用瑩肌散煎洗滲之乾者香油傅¶
豆䓻丸(方見泄/瀉咬牙)¶
五味異功散¶
補中益氣湯(二方見寒/戰咬牙)¶
柴胡梔子散(即柴胡/清肝散)¶
加味逍遥散(方見欲/靨不靨)¶
<pb:KR3e0070_WYG_072-18b>¶
地黄丸(即六味/地黄丸)¶
七味白术散(二方見發/熱屬隂陽)¶
瀉黄散(方見靨後/發咽痛)¶
導赤散¶
立功散(二方見風邪/搏於肌膚)¶
　　　痘癎搐¶
錢氏云痘疹癎搐由内相勝也惟心癍脾疹能作搐盖¶
疹為脾所主脾虚而不勝土風熱相摶而動於心神心¶
<pb:KR3e0070_WYG_072-19a>¶
喜熱神氣不安因搐成癎癍為心所生心主熱熱生風¶
風屬於肝二藏相摶風火相争故發搐當瀉心肝若凉¶
驚用凉驚丸温驚用粉紅丸海藏云諸痛痒瘡瘍皆屬¶
心火無論虚實皆從心火土説脾虚則肝氣乗之與心¶
火相合耳若脾土實心火旺而逆乗以致癎者此實邪¶
也便結者瀉青丸便軟者瀉心湯潔古云未出而發搐¶
者是外感風邪之寒内發心火之熱所作也當用解毒¶
丸犀角地黄丸主之世傳云瘡疹欲出身熱煩躁忽發¶
<pb:KR3e0070_WYG_072-19b>¶
驚搐宜用驅風膏小如聖飲小便不通八正散痰涎壅¶
盛利驚丸抱龍丸丹溪云欲發瘡疹先身熱驚跳搐搦¶
此非驚風宜用發散之藥竊謂前症痘疹未見而先發¶
搐者乃毒氣自心經出也若病勢輕緩或形氣虚弱者¶
不宜用峻厲之劑恐元氣内損則毒氣内陷而瘡不能¶
起發也或外感風寒之邪内因瘡疹之熱而相搏或肝¶
血虚火動而内生風當補元氣為主佐以見症之劑然¶
前方多峻厲之劑審有是症方可用湏察其色赤白而¶
<pb:KR3e0070_WYG_072-20a>¶
以脾胃為主虚則用温補實則用解毒若先發搐而後¶
發瘡多有生意瘡已瘥而發搐或吐瀉者難治¶
一小兒痘痂脱盡因其穢氣用葱椒煎湯浴之發搐痰¶
喘用八珍加白殭蠶蟬蜕一劑痰喘頓止又用四君芎¶
歸釣藤鈎而搐止¶
一小兒痘瘡色赤四肢發搐眉唇牽動此心肝二經熱¶
甚乗脾所致也用四君防風釣藤鈎而痊¶
一小兒痘後四肢發搐眉稜尤動小便頻數臉目青赤¶
<pb:KR3e0070_WYG_072-20b>¶
此肝經風熱用四物柴胡山梔少愈但四肢倦怠飲食¶
少思大便不實此脾氣受傷而未復也用四君升麻當¶
歸而痊¶
一小兒痘後寅卯申酉時熱甚或兼搐余謂寅卯時發¶
熱此肝火本症申酉時發搐乃肝木侮金先以四物白¶
术茯苓釣藤鈎煎送柴胡二連丸而愈夕用地黄丸朝¶
用四君山梔柴胡及四君子加當歸而痊¶
一小兒痘瘡色赤發搐痰盛服抱龍丸而頓愈又因母¶
<pb:KR3e0070_WYG_072-21a>¶
大怒兒仍搐母服柴胡梔子散加味逍遥散母子並愈¶
一小兒痘愈後發搐左額青赤唇口牽動余謂肝心二¶
經風熱所致先用柴胡梔子散加釣藤鈎後用加味逍¶
遥散而搐止再用五味異功散而痘愈¶
一小兒痘將愈發搐痰湧頭目不清脾氣虚弱肝木侮¶
之先用五味異功散加柴胡釣藤鈎搐愈而靨¶
柴胡二連丸治肝經實火¶
　　柴胡　宣黄連　胡黄連¶
<pb:KR3e0070_WYG_072-21b>¶
　各末糊丸桐子大每服二三十丸白湯下¶
補中益氣湯(方見寒/戰咬牙)¶
六君子湯(方見不/靨悶亂)¶
四神丸(方見泄/㵼咬牙)¶
十一味木香散(方見頂/陷灰白)¶
　　　痘風¶
丹溪先生曰痘風分氣血虚實虚則黄茋生血之劑主¶
之佐以風藥實則白芍黄芩為君連翹白芷斷續之類¶
<pb:KR3e0070_WYG_072-22a>¶
為佐竊謂前症更當分痘瘡已出未出已靨未靨外邪¶
所傷内虚火動若未出而搐搦熱毒内藴也紫草快癍¶
湯加釣藤鈎已出紅綻而搐搦熱毒作痛也東垣逍毒¶
散加釣藤鈎貫膿而搐搦血氣虚也參茋四聖散加釣¶
藤鈎若靨後而搐搦血氣尤虚也八珍湯加釣藤鈎或¶
目瞤或直視者風火相摶也柴胡梔子散或六味地黄¶
丸加柴胡山梔或口角流涎者木乗土也五味異功散¶
加升麻柴胡釣藤鈎或目赤眵淚者肝血虚而生風也¶
<pb:KR3e0070_WYG_072-22b>¶
四物湯加柴胡釣藤鈎或角弓反張者水不生木也六¶
味地黄丸加柴胡當歸隨用補中益氣湯加天麻釣藤¶
鈎不可直用治風之藥盖風藥能燥血散氣必騐其手¶
足冷熱温和三症而用補瀉調理之法庶無誤矣如嬰¶
兒當審乳母而治之¶
一小兒痘瘡將愈發搐服牛黄清心丸更口噤流涎此¶
脾胃復傷肝木所侮而涎不能歸經耳先用五味異功¶
散加釣藤鈎諸症頓减次以五味異功散加柴胡而安¶
<pb:KR3e0070_WYG_072-23a>¶
一婦人出痘因怒發搐痘痕赤色發躁作渴面目皆赤¶
此汗多亡陽血脱而然也先用當歸補血湯二劑躁渴¶
頓止又用八珎柴胡牡丹皮釣藤鈎熱搐悉愈又用八¶
珎湯而痊¶
一婦人痘瘡將愈因怒發搐口噤頭痛如裂痘痕皎白¶
用補中益氣湯加蔓荆子釣藤鈎頓愈又因怒發搐頭¶
運不食先用補中益氣湯加天麻又六君柴胡而安¶
當歸補血湯治痘瘡血氣虧損發搐熱渴喜飲脉洪大¶
<pb:KR3e0070_WYG_072-23b>¶
　而虚重按如無者(方見寒/戰咬牙)¶
抱龍丸治痘瘡風熱發搐或痰甚者¶
　　膽星(四/兩)天竺黄(一/兩)雄黄　硃砂(各五/錢)麝香(少/許)¶
　右為細末用甘草一觔煎膏為丸每一兩作二十丸¶
　用薄荷或燈心湯化下¶
　按前方肝經清熱豁痰利氣祛風之藥過劑則脾肺¶
　復傷而反甚或更加胷腹作脹食少作嘔者宜用人¶
　參白术散倍補中氣¶
<pb:KR3e0070_WYG_072-24a>¶
造牛膽南星法蜡月南星中大者為末用黄牛膽汁拌¶
　勻仍入膽殻内以線扎口懸掛當風處隂乾隔年方¶
　可用重製二三次者尤妙¶
小柴胡湯(方見/癍症)¶
柴胡二連湯(方見/前)¶
六味地黄丸(方見發熱/屬隂陽)¶
四物湯(方見痘/瘡出遲)¶
十全大補湯(方見腹/脹氣促)¶
<pb:KR3e0070_WYG_072-24b>¶
　　　痘潮熱¶
張潔古先生云痘疹未有不因潮熱而出者觀其熱之¶
時知自何臓發出寅卯辰時屬肝出水泡己午未時屬¶
心出癍瘡申酉戍時屬肺為膿泡亥子丑時屬脾出疹¶
子惟腎獨居腑下不受穢濁故無症耳竊謂前症當察¶
其虚實若壯熱飲水便秘屬實熱也少用清凉飲下之¶
發熱飲冷大便不秘屬虚熱也宜人參白术散補之若¶
下而發熱愈甚此隂虚而陽無所附也用四物參茋之¶
<pb:KR3e0070_WYG_072-25a>¶
類補之若下而潮熱面赤者血氣發躁也用當歸補血¶
湯補之若見驚搐等症乃肝虚而内生風也用四物天¶
麻釣藤鈎補之用發散之劑而熱愈甚此表虚而外熱¶
也用四君當歸黄茋補之¶
一小兒先潮熱午前甚面青痘赤出而熱不止或時發¶
搐手足不熱不冷此陽明胃經症為肝木所侮先用補¶
中益氣湯加釣藤鈎四劑而熱止痘色紅活乃去釣藤¶
鈎又四劑而貫漿用八珎湯而痊¶
<pb:KR3e0070_WYG_072-25b>¶
一小兒痘紅活寅卯時潮熱作渴此肝經風熱症用柴¶
胡梔子散末三服熱止漿貫又用八珍湯山梔丹皮而¶
靨¶
一小兒靨後潮熱手足㣲冷余謂胃氣虚弱用五味異¶
功散佐以補中益氣湯而愈因飲食過度前症復作更¶
腹脹大便不實小腹重墜此脾虚也用補中益氣湯而¶
痊¶
一小兒痘後不時寒熱噫氣飲食吞酸服二陳枳實黄¶
<pb:KR3e0070_WYG_072-26a>¶
連更寒熱如&KR1211;腹墜下氣此中氣復傷而下陷也朝用¶
補中益氣湯夕用五味異功散各加乾薑木香而愈¶
一孺者先潮熱出痘面青脇痛此肝經之症用四君柴¶
胡當歸山梔二劑脇痛稍緩又佐以加味逍遥散而痛¶
止却用托裏散漿貫而靨後又潮熱用地黄丸而愈¶
一婦人患此誤服寒凉之劑煩躁作渴飲沸湯而不知¶
熱脉洪數按之㣲細此血氣俱虚用大劑十全大補湯¶
加薑桂四劑更惡寒咬牙此虚極而藥力未能及也於¶
<pb:KR3e0070_WYG_072-26b>¶
前藥内更加附子一片二劑諸症頓退乃去附子又二¶
劑將安去薑桂常服而痊¶
一小兒痘愈後潮熱飲食少思面色痿黄乆治不愈熱¶
後面與手足如氷余謂脾氣虚寒當用六君薑桂不信¶
而死手足皆黑惜哉¶
柴胡梔子散治痘瘡肝經有熱寅卯時發熱或寒熱往¶
　来或發熱驚搐或咬牙不止四肢勁强(方見濃/水淋)¶
加味逍遥散(即逍遥散加/牡丹皮山梔)治因乳母肝脾血虚發熱致¶
<pb:KR3e0070_WYG_072-27a>¶
　兒發潮熱瘡不能愈者(方見欲/靨不靨)¶
人參白术散¶
六味地黄丸(二方見發/熱屬隂陽)¶
八珍湯(方見頂/陷灰白)¶
清凉飲(方見大/便不通)¶
托裏散(方見/痘癰)¶
十全大補湯(方見腹/脹氣促)¶
四君子湯(方見不/靨悶亂)¶
<pb:KR3e0070_WYG_072-27b>¶
當歸補血湯¶
補中益氣湯¶
五味異功散(三方見寒/戰咬牙)¶
四物湯(方見痘/出遲)¶
　　　痘吐逆¶
世傳方云痘瘡吐逆無痰益黄散有痰二陳湯或橘皮¶
湯半夏湯不止加丁香若吐而瀉者亦宜益黄散及陳¶
氏木香散異功散吐而身熱煩渴腹滿氣促大小便澁¶
<pb:KR3e0070_WYG_072-28a>¶
而赤者當利小便竊謂前症若手足並冷渴飲熱湯或¶
腹作痛中氣虚寒也宜用益黄散手足不冷吐逆痰涎¶
中氣虚弱也宜用橘皮半夏湯手足並熱熱毒壅滯也¶
宜用導赤散口乾飲乳不徹胃經氣熱也宜用竹薷湯¶
吐逆不乳或吐乳酸穢此脾氣虚而乳食停滯也宜用¶
枳术丸¶
一小兒痘不紅活手足㣲冷此陽氣虚弱也先君用五¶
味異功散加乾薑肉桂二劑乃去薑桂加木香又二劑¶
<pb:KR3e0070_WYG_072-28b>¶
而愈¶
一小兒十一嵗出痘第九日吐逆不食手足並冷此陽¶
氣虚寒之極也用十二味異功散一劑頓愈用五味異¶
功散而安用參茋四聖散而靨¶
一小兒吐逆作渴手指並熱此胃經有熱也用竹茹湯¶
而熱稍止用人參胃愛湯而吐亦止用化毒湯而貫膿¶
四聖散而結靨¶
一小兒吐逆作瀉腹脹煩渴痘出不快手指㣲冷用七¶
<pb:KR3e0070_WYG_072-29a>¶
味白术散而諸症退用四聖散而諸痘出用人參蟬蛻¶
散而諸痘靨¶
一小兒吐逆腹脹發熱作渴大便乾臭此因腸胃實熱¶
用竹茹湯加黄連枳殻諸症稍退用紫草快斑湯瘡勢¶
頓發如期而靨¶
一小兒痘出甚密嘔逆飲冷手足並熱此胃經熱甚先¶
用葛根麥門冬散一劑熱症頓退又用瀉黄散未一錢¶
用米飲調服而安用白术散而痊¶
<pb:KR3e0070_WYG_072-29b>¶
人參胃愛散治痘瘡已發未發吐瀉不止不思飲食或¶
　吐逆等症¶
　　人參　藿香　紫蘇　甘草(炒/)丁香　茯苓　木¶
　　𤓰(各等/分)糯米¶
　右每服三錢薑棗水煎¶
葛根麥門冬散治熱毒斑疹頭疼壯熱必神煩悶亂逆¶
　嘔者(方見頂/陷心煩)¶
　按此陽明胃經之藥也外除表邪内清胃火兼補元¶
<pb:KR3e0070_WYG_072-30a>¶
　氣若非發熱作渴表裏俱實者不可用若表裏俱虚¶
　而發熱作渴宜用人參麥門冬散¶
七味竹茹湯¶
　　橘紅　半夏(各等/分)白茯苓(二/分)甘草　竹茹　黄連¶
　　(薑/炒)葛根(各二/分)¶
　右薑水煎服¶
人參蟬蜕散治小便不利痘瘡不發煩躁作渴咬牙喘¶
　滿¶
<pb:KR3e0070_WYG_072-30b>¶
　　人參　蟬蜕　白芍藥　木通　赤茯苓　甘草¶
　　　紫草茸¶
　右每服三四錢水煎¶
橘皮半夏湯¶
　　橘皮　半夏(等分/)¶
　右每服三錢薑水煎¶
化癍湯(方見水/痘麻痘)¶
紫草快癍湯(方見痘/陷心煩)¶
<pb:KR3e0070_WYG_072-31a>¶
六君子湯(方見痘/腹脹)¶
導赤散(方見風邪/搏於肌肉)¶
十一味木香散¶
十二味異功散(二方見痘/灰白色)¶
六味地黄丸¶
七味白术散(二方見發/熱屬隂陽)¶
四聖散(方見涕/唾稠粘)¶
五味異功散(方見寒/戰咬牙)¶
<pb:KR3e0070_WYG_072-31b>¶
　　　咳嗽¶
痘疹方云痘瘡未出之先咳嗽升麻湯頭疼身熱惡寒¶
咳𠻳參蘓木嘔吐痰涎白术湯時氣頭疼咳嗽或靨後¶
餘毒咳嗽惺惺散瘡不起發升麻湯感寒頭痛悶亂咳¶
嗽木香散發熱嗽甚别無他症生地黄散風熱咳嗽五¶
味子湯咽㗋不利甘桔防風湯竊謂痘疹未出欲出之¶
際乃熱毒上薫清道肺氣不寕宜用惺惺散若已出之¶
後則屬元氣虚弱不能固衞腠理風邪乗虚而襲宜用¶
<pb:KR3e0070_WYG_072-32a>¶
五味異功散加桔梗五味子以補脾肺¶
一男子咳嗽&KR0329;噴腮頰赤目胞皆赤遍身赤癗余謂此¶
心臓痘疹彼疑惑而未用藥旬餘皆紅活起發余謂既¶
紅活起發不必服藥至十七日大便下血未數日而痊¶
一小兒痘疹壯熱咳嗽痰甚煩熱作渴用人參清脾散¶
　　諸症頓退日用芹菜汁旬餘而靨¶
一小兒痘漸愈咳嗽肺脉大而無力用參蘇飲咳嗽漸¶
愈因母飲酒又復咳用五味異功散加桑白皮杏仁山¶
<pb:KR3e0070_WYG_072-32b>¶
梔母子並服而愈¶
一小兒痘瘡十二日患咳嗽唾痰胷中隠痛肺脉數滑¶
余曰此兼患肺癰也當用桔梗湯不信翌日果吐膿血¶
用桔梗湯而愈¶
一小兒十四嵗痘愈後咳嗽脉數而無力朝用補中益¶
氣湯夕用六味丸料各數劑漸愈畢姻後咳嗽發熱仍¶
用前藥及八珍等藥而痊¶
一小兒痘將愈咳嗽面色黄白嗽甚則赤用五味異功¶
<pb:KR3e0070_WYG_072-33a>¶
散調補而愈¶
生地黄散治小兒癍疹身熱口亁咳嗽心煩等症¶
　　生地黄(半/兩)杏仁　欵冬花　陳皮(各三/錢)甘草(炙二/錢半)¶
　　麥門冬(去心/七分)¶
　右每服三五錢水煎徐徐服兒大加之若痰氣痘熱¶
　内作宜用桔梗甘草防風湯若痰上壅者佐以抱龍¶
　丸¶
桔梗湯治乆嗽肺氣傷而吐痰有血痰或腥穢或咳吐¶
<pb:KR3e0070_WYG_072-33b>¶
　膿血肺癰等症¶
　　桔梗(炒/)貝母(去/心)知母　桑白皮　枳殻(各一/錢)地骨¶
　　皮　𤓰蔞仁　薏苡仁　杏仁(各五/分)黄茋(㣲/炒)當歸¶
　　(各一/錢)五味子(一錢/半)百合(炒錢/五分)防已(一/錢)葶藶(炒五/分)¶
　右每服三五錢水煎服¶
甘桔防風湯治痘症餘毒瘡毒咽痛¶
　　桔梗　甘草　防風¶
　右水煎服¶
<pb:KR3e0070_WYG_072-34a>¶
六味地黄丸¶
七味白术散(二方見發/熱屬隂陽)¶
五味異功散¶
補中益氣湯¶
當歸補血湯(三方見寒/戰咬牙)¶
十六味清膈散(即人参清膈散/方見頂陷心煩)¶
惺惺散(方見/㿀症)¶
五味子湯(即小柴胡湯/加五味子)¶
<pb:KR3e0070_WYG_072-34b>¶
參蘇飲(方見涕/唾稠粘)¶
　　　喘症¶
痘疹方若云痘瘡已出未靨之間喘渴白术散甚者木¶
香散收靨後腹脹喘渴大便利小便澁葶藶木香散喘¶
嗽五味子湯喘渴靨後餘毒不除大便堅實前胡枳殻¶
散頭疼身熱惡寒㣲喘是有表邪也用參蘇飲竊謂前¶
症若因脾肺虚弱宜用白术散脾肺虚寒宜用木香散¶
熱毒内藴紫草甘草枳殻湯風邪外感用參蘇飲内外¶
<pb:KR3e0070_WYG_072-35a>¶
壅滯人參清膈散大便自利小便澁滯葶藶木香散大¶
便堅實前胡枳殻散¶
一小兒痰喘痘赤作痛熱渴喜飲冷水大便不利此胃¶
經實熱先用前胡枳殻散諸症漸退又用犀角地黄湯¶
而靨¶
一小兒面赤有痰口亁作渴右寸口脉洪數此心火刑¶
肺金用人參平肺散一劑又用地黄丸料四劑而痊¶
一小兒痘赤而痛喘嗽作渴脉洪數左尺右寸為甚此¶
<pb:KR3e0070_WYG_072-35b>¶
腎火上炎乗肺為患用地黄丸料煎與恣飲如期而靨¶
一小兒十四嵗痘方愈而喘促咳嗽余謂脾肺氣虚用¶
五味子湯而愈後停食發熱喘嗽用五味異功散而安¶
用補中益氣湯而痊¶
一男子出痘愈而喘嗽面赤服參蘇飲面色痘㾗皆白¶
此脾肺氣虚而復傷也用補中益氣五味異功散而痊¶
一小兒喘渴面白手足時冷此脾肺氣虚用人參白术¶
散五味異功散而愈¶
<pb:KR3e0070_WYG_072-36a>¶
一小兒痘將愈喘渴腹脹大便不結小便澁此脾肺氣¶
虚而然也先用葶藶木香散又用人參白术散而愈¶
一小兒痘出氣喘大便秘結手足並熱作渴飲冷用前¶
胡枳殻散而安但飲食少面白此邪氣去而真氣虚也¶
用補中益氣湯五味異功散而愈¶
一小兒十四嵗痘方愈而喘手足不熱余謂脾肺氣虚¶
用補中益氣湯而愈後停食發熱手足不冷余謂脾胃¶
虚熱而喘嗽用五味異功散二劑而熱退又用補中益¶
<pb:KR3e0070_WYG_072-36b>¶
氣湯而愈¶
一小兒痘瘡狂喘躁熱作渴飲冷痰涎不利先君謂熱¶
毒壅滯用人參清膈散犀角地黄湯各一劑頓愈又用¶
當歸補血湯而愈¶
一男子痘愈而喘嗽面赤服發表之劑喘嗽益甚面色¶
痘㾗皆白手足並冷余謂脾肺之氣復傷而虚寒也用¶
補中益氣湯加亁薑一劑元氣漸復却佐以八珎湯而¶
痊¶
<pb:KR3e0070_WYG_072-37a>¶
一男子痘愈而患喘發熱惡寒余用十全大補湯不信¶
反服清熱之劑汗出如兩身熱如炙面目痘㾗如赭赤¶
余曰汗多亡陽而虚熱也不信後果殁¶
六味凉血消毒散¶
　　牡丹皮　當歸　生地黄　赤芍藥　犀角(如無/用升)¶
　　(麻/)生甘草(等/分)¶
　右每服三五錢水煎¶
紫草甘草枳殻湯¶
<pb:KR3e0070_WYG_072-37b>¶
　　紫草　甘草　枳殻(各等/分)¶
　右每服一二錢水煎¶
五味子湯¶
參蘇飲¶
前胡枳殻散(三方見涕/唾稠粘)¶
六味地黄丸¶
人參白术散(一名七味白木散二/方見發熱屬隂陽)¶
聖濟犀角地黄湯¶
<pb:KR3e0070_WYG_072-38a>¶
人參清膈散(即十一味清膈散/方見頂陷心煩)¶
十一味木香散(方見痘/灰白色)¶
葶藶木香散(方見腹/脹氣促)¶
　¶
　¶
　¶
　¶
　¶
<pb:KR3e0070_WYG_072-38b>¶
　¶
　¶
　¶
　¶
　¶
　¶
　¶
　薛氏醫案卷七十二¶
