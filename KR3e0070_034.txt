# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.971669
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷三十四
<pb:KR3e0070_WYG_034-1a>¶
欽定四庫全書¶
　薛氏醫案巻三十四¶
　　　　　　　　　　　　　眀　薛巳　訂¶
　　婦人良方¶
　胎教門(求嗣已明須知/胎教故以次之)¶
　　　姙娠總論第一¶
巢氏病源論姙娠一月名胎胚足厥隂脈養之二月名¶
始膏足少陽脈養之三月名始胎手心主脈養之當此¶
<pb:KR3e0070_WYG_034-1b>¶
之時血不流行形象始化未有定儀因感而變欲子端¶
正莊嚴常口談正言身行正事欲生男宜佩弦執弓矢¶
欲生女宜佩韋施環珮欲子美好宜佩白玉欲子賢能¶
宜看詩書是謂外象而内感者也四月始受水精以成¶
其血脈手少陽脈養之五月始受火精以成其氣足太¶
隂脈養之六月始受金精以成其筋足陽眀脈養之七¶
月始受木精以成其骨手太隂脈養之八月始受土精¶
以成膚革手陽眀脈養之九月始受石精以成毛髮足¶
<pb:KR3e0070_WYG_034-2a>¶
少隂脈養之十月五臓六腑闗節人神皆備此其大略¶
也又五臓論有稱耆婆者論一月如珠露二月如桃花¶
三月男女分四月形象具五月筋骨成六月毛髪生七¶
月逰其魂兒能動左手八月逰其魄兒能動右手九月¶
三轉身十月受氣足更有顱𩕄經云一月為胎胞精血¶
凝也二月為胎形成脴也三月陽神為三魂四月隂靈¶
為七魄五月五行分五臓也六月六律定六腑也七月¶
精開竅通光眀也八月元神具降真靈也九月宫室羅¶
<pb:KR3e0070_WYG_034-2b>¶
布以定生人也十月受氣足萬象成也今推究數説如¶
五臓論者類皆淺鄙妄託其名至於三蔵佛書且涉怪¶
誕漫不可考今按顱𩕄經三卷云中古巫方所撰其巢¶
氏論姙娠至三月始胎之時欲談正言行正事佩弦韋¶
執弓矢施環珮佩白玉讀詩書之類豈非胎教之理乎¶
嘗試推巢氏所論云姙娠脈養之理若厥隂肝脈也足¶
少陽膽脈也為一臓腑之經餘皆如此且四時之令必¶
始於春木故十二經之養始於肝所以養胎在一月二¶
<pb:KR3e0070_WYG_034-3a>¶
月手心主心胞絡脈也手少陽三焦脈也屬火而夏旺¶
所以養胎在三月四月手少隂手太陽乃心脈也以君¶
主之官無為而尊也足太隂脾脈也足陽眀胃脈也屬¶
土而旺長夏所以養胎在五月六月手太隂肺脈也手¶
陽眀大腸脈也屬金而旺秋所以養胎在七月八月足¶
少隂腎脈也屬水而旺冬所以養胎在九月又况母之¶
腎臓繫於胎是母之真氣子之所賴也至十月兒於母¶
腹之中受足諸臓氣脈所養然後待時而生此論奥㣲¶
<pb:KR3e0070_WYG_034-3b>¶
而有至理世更有眀之者亦未有過於巢氏之論矣余¶
因述其説¶
　　　受形論第二(娠子即姙娠也故以後/受形名篇并附其論)¶
巢氏論曰陽施隂化精氣有餘兩胎有俱男俱女者道¶
藏經云婦人月信止後一日三日五日值男女旺相日¶
陽日陽時交合有孕多男若男女稟受皆壯則男子一¶
或怯弱則少子顱𩕄經云陽盛發隂當孕成男六脈諸¶
經皆舉其隂又云三陽所㑹則生男三隂所㑹則生女¶
<pb:KR3e0070_WYG_034-4a>¶
葛仙翁肘後方云男従父氣女従母氣聖濟經云天之¶
徳地之氣隂陽之至和流薄於一體四氣而左動則屬¶
陽陽資之則成男因氣而右動則屬隂隂資之則成女¶
易稱乾道成男坤道成女此男女之别也凡姙娠有疾¶
投以湯藥衰其大半而已使病去母安胎亦無損矣¶
　愚按東垣丹溪云經水斷後一二日血海始淨精勝¶
　其血感者成男四五日後血脈已旺精不勝血感者¶
　成女蓋父精母血因感而㑹精之施也血能攝精故¶
<pb:KR3e0070_WYG_034-4b>¶
　成子此萬物資始於乾元也血之行也精不能攝故¶
　成女此萬物資生於坤元也隂陽交媾胚胎始凝所¶
　藏之處名曰子宫一系在下上有兩歧一達於左一¶
　達於右精勝其血則陽為之主受氣於左子宫而男¶
　形成精不勝血則隂為之主受氣於右子宫而女形¶
　成此二先生之確論也若夫姙娠藥餌宜禁當叅本¶
　門考之¶
　　　受形篇第三¶
<pb:KR3e0070_WYG_034-5a>¶
褚氏云男女之合二精交暢隂血先至陽精後衝血開¶
裹精精入為骨而男形成矣陽精先入隂血後參精開¶
裹血血入為本而女形成矣陽氣聚面故男子面重溺¶
死者必伏隂氣聚背故女子背重溺死者必仰走獸溺¶
死仰伏皆然隂陽均至非男非女之身精血散分駢胎¶
品胎之兆父少母老産女必羸母壯父衰生男必弱古¶
之良工首察乎此氣受偏瘁與之補之補羸女則養血¶
壯脾補弱男則壯脾節色羸女宜及時而嫁弱男宜待¶
<pb:KR3e0070_WYG_034-5b>¶
壯而婚此疾外所務之本不可不察也¶
　　　論胎教第四(馬益卿/先生)¶
論曰胎教産圖之書不可謂之迂而不加信然亦不可¶
狎犯之方今俚俗之家與不正之屬將息避忌畧不如¶
儀或藥毒不消或産於風露無産厄而子母均安者亦¶
倖有之若保胎之法須多方豫養方無後患如隣家有¶
所興修亦或犯其胎氣令兒破形殞命如刀犯者形必¶
傷泥犯者竅必塞打擊者色青黯繫縛者相拘攣如此¶
<pb:KR3e0070_WYG_034-6a>¶
等驗有如指掌不可不慎也¶
　　　孕元立本章第五¶
有泰初有泰始混沌一判既見氣矣故曰泰初既立形¶
矣故曰泰始氣初形始天地相因生生化化品物彰矣¶
故曰大哉乾元萬物資始至哉坤元萬物資生¶
　吴禔註云混沌未判則氣形俱泯混沌既判則氣形¶
　已分既見氣矣是為太初既立形矣是為太始太初¶
　者凡有氣之所本故天得之以統元氣太始者凡有¶
<pb:KR3e0070_WYG_034-6b>¶
　形之所本故地得之以統元形天地交泰相因為氣¶
　形生生者得所以生化化者得所以化品物流行而¶
　形色名聲彰矣大哉乾元太初之所寓也故以萬物¶
　之資始為言至哉坤元太始之所寓也故以萬物資¶
　生為言惟萬物資始資生於乾坤故乾元則兆象至¶
　坤元然後形無不成¶
有生之初雖陽予之正育而充之必隂為之主¶
　薛左丞註隂陽離合論曰天覆地載萬物方生未出¶
<pb:KR3e0070_WYG_034-7a>¶
　地者命曰隂處名曰隂中之隂出地者命曰隂中之¶
　陽陽予之正隂為之主王氷謂陽施正氣萬物方生¶
　隂為之主羣形乃立字説始而生之者天地也育而¶
　克之者人也¶
因形移易日改月化坤道之代終也¶
　列子周穆篇尹文先生曰因形移易謂之化莊子曰¶
　予方篇混元曰消息盈虚一晦一眀日改月化曰有¶
　所為而莫見其功易坤卦文言曰地道無成而代有¶
<pb:KR3e0070_WYG_034-7b>¶
　終也地之承天其無成而有終也豈迫於不得已耶¶
　蓋道之所在萬物失之則死得之則生有生之類聴¶
　命於此故無成而代有終者以道言之也¶
謂之姙陽既受始隂壬之也壬子謂之姙字説¶
　壬一陽也二隂也陽既受始隂壬之而謂之姙解曰¶
　壬陽水之干也位在亥子之間隂至亥極矣陽復受¶
　始而謂之姙於壬至子然後生¶
謂之胞已為正陽隂包之也¶
<pb:KR3e0070_WYG_034-8a>¶
　已正陽也而隂能包之隂與陽更用事故也已者孟¶
　夏之月於卦為乾純陽用事故詩謂之正月正月者正¶
　陽之月也隂方用事而為物之主則雖正陽亦在所¶
　包而退聴焉¶
謂之坯未成為器猶云坯也¶
　説文瓦未燒者謂之坯胎婦孕一月也字説坯未成¶
　為器猶坯也¶
謂之胎既食於母為口以也¶
<pb:KR3e0070_WYG_034-8b>¶
　説文胎婦孕二月也字説元胎既食於母為口以焉¶
若娠則以時動也¶
　字説女娠以時動¶
若懐則以身依之也¶
　字説心所懐則身依焉目𨽻焉¶
天之徳地之氣隂陽之至和相與流薄於一體¶
　靈樞經曰天之在我者徳地之在我者氣徳流氣薄¶
　而生者也¶
<pb:KR3e0070_WYG_034-9a>¶
唯能順時數謹人事勿動而傷則育之道得矣¶
　自一月積之至於十月所謂時數也保衛輔翼防閑¶
　忌慎適其宜所謂人事也¶
觀四序之運生長収藏代出萬物儀則咸備而天地之¶
氣未始或虧者蓋隂陽相養以相濟也¶
　隂陽離合論曰天覆地載萬物方生陽予之正隂為¶
　之主故因春生因夏長因秋収因冬藏失常則天地¶
　四塞莊子天地篇曰流動而生物物生成理謂之形¶
<pb:KR3e0070_WYG_034-9b>¶
　形體保神各有儀則謂之性者曽不知此乃欲拂自¶
　然之理謬為求息之術方且推生死於五行蘄補養¶
　於藥石以偽勝真以人助天雖或有子孕而不育育¶
　而不夀者衆矣昔人論年老有子者男不過盡八八¶
　女不過盡七七則知氣血在人固自有量夫豈能逃¶
　隂陽之至數哉¶
天真論帝曰有其年已老而有子者何也岐伯曰此其¶
夭夀過度氣脈常通而腎氣有餘也此雖有子男不過¶
<pb:KR3e0070_WYG_034-10a>¶
盡八八女不過盡七七而天地之精氣皆竭矣註雖老¶
而生子子夀亦不能過天癸之數¶
　　　凝形殊稟章第六¶
天地者形之大也隂陽者氣之大也惟形與氣相資而¶
立未始偏廢¶
　莊子則陽篇太公調曰天地者形之大者也隂陽者¶
　氣之大者也氣以形載形以氣克惟氣與形兩者相¶
　待故曰相資而立未始偏廢¶
<pb:KR3e0070_WYG_034-10b>¶
男女構精萬物化生天地隂陽之形氣寓焉¶
　係辭曰天地絪緼萬物化醇男女構精萬物化生¶
語七八之數七少陽也八少隂也相感而流通故女子¶
二七天癸至男子二八而精通則以隂陽交合而兆始¶
故也¶
　岐伯曰女子二七而天癸至任脈通衝脈盛月事以¶
　時下故能有子男子二八腎氣盛精氣溢瀉隂陽和¶
　故能有子傳曰女子十四有為人母之道四十九絶¶
<pb:KR3e0070_WYG_034-11a>¶
　生育之理男子十六有為人父之道六十四絶陽化¶
　之理¶
語九十之數九老陽也十老隂也相包而賦形故隂窮¶
於十男能圍之陽窮於九女能方之則以隂陽相生而¶
成終故也¶
　字説隂窮於十圍之者男陽窮於九方之者女九有¶
　變也女足以方之十無變也男足以圍之解曰男有¶
　室所以圍隂於外女有家所以方陽於内易曰婦人¶
<pb:KR3e0070_WYG_034-11b>¶
　之吉従一而終也夫子制義従婦㓙也圍圎也君道¶
　也夫道也圎則可以制義而行方仁也臣道也婦道¶
　也方則從一而已男從圍與規従夫同意女從仁與¶
　臣從仁同意¶
元氣孕毓皆始於子自子推之男左旋積嵗三十而至¶
已女右旋積嵗二十而至巳巳為正陽隂實從之自巳¶
懐壬男左旋十月而生於寅女右旋十月而生於申申¶
為三隂寅為三陽而生育之時著矣其稟賦也體有剛¶
<pb:KR3e0070_WYG_034-12a>¶
柔脈有強弱氣有多寡血有盛衰皆一定而不易也¶
　十九難曰男生於寅寅為木陽也女子生於申申為¶
　金隂也楊氏註云元氣起於子人之所生也男從子¶
　左行三十女從子右行二十俱至於已為夫婦懐姙¶
　也古者男子三十女年二十然後行嫁娶十月而生¶
　者男従巳左行至寅為十月故男行年起於丙寅女¶
　從巳右行至申為十月故女行年起於壬申¶
以至分野異域則所産有多寡之宜吉事有祥則所夢¶
<pb:KR3e0070_WYG_034-12b>¶
各應其類是故荆揚薄壌多女雍冀厚壌多男熊羆為¶
男子之祥蛇虺為女子之祥是皆理之可推也¶
　周官職方氏揚州其民三男五女荆州其民一男二¶
　女雍州其民三男二女冀州其民五男三女詩斯干¶
　篇名吉夢維何維熊維羆維虺維蛇大人占之維熊¶
　維羆男子之祥維虺維蛇女子之祥¶
胎化之法有所謂轉女為男者亦皆理之自然如食牡¶
雞取陽精之全於天産者帶雄黄取陽精之全於地産¶
<pb:KR3e0070_WYG_034-13a>¶
者¶
　千金方轉女為男丹參丸用東門上雄雞頭又方取¶
　雄黄一兩縫嚢盛帶之本草丹雄雞補虚温中通神¶
　殺毒其肝補腎其冠血益陽雄黄人佩之鬼神不能¶
　近毒物不能傷¶
操弓矢藉斧斤取剛物之見於人事者氣類潛通造化¶
密移必於三月兆形之先蓋方儀則未具陽可以勝隂¶
變女為男理固然也¶
<pb:KR3e0070_WYG_034-13b>¶
　巢氏論云姙娠三月始胎形象始化未有定儀見物¶
　而變欲得男者操弓矢食雄雞¶
　　　氣質生成章第七¶
具天地之性集萬物之靈隂陽平均氣質完備咸其自¶
爾然而奇耦異數有衍有耗剛柔異用或強或羸血榮¶
氣衞不能逃於消息盈虛之理則稟質之初詎可一槩¶
論耶是以附贅垂疣駢拇枝指侏儒跛蹩形氣所賦有¶
如此者瘡瘍癰腫聾盲瘖瘂瘦瘠疲瘵氣形之病有如¶
<pb:KR3e0070_WYG_034-14a>¶
此者然則胚胎造化之始精移氣變之後保衛輔翼固¶
有道矣¶
　孝經云天地之性人為貴書泰誓曰惟人萬物之靈¶
天有五氣各有所湊地有五味各有所入所湊有節適¶
所入有度量凡所畏忌悉知戒慎資物為養者理固然¶
也故寢興以時出處以節¶
　六節藏象論曰天食人以五氣地食人以五味王氷¶
　云天以五氣食人者臊氣湊肝焦氣湊心香氣湊脾¶
<pb:KR3e0070_WYG_034-14b>¶
　腥氣湊肺腐氣湊腎地以五味食人者酸味入肝苦¶
　味入心甘味入脾辛味入肺醎味入腎也¶
可以髙眀可以周密使霧露風邪不得投間而入因時¶
為養者理固然也故必調喜怒寡嗜慾¶
　禮記月令仲夏之月可以居髙眀可以處臺榭脈要¶
　精㣲論云冬日在骨蟄蟲周密君子居室夏則順陽¶
　在上故可以髙眀冬則順陽氣之伏藏故可以周密¶
作勞不妄而氣血従之皆所以保攝姙娠使諸邪不得¶
<pb:KR3e0070_WYG_034-15a>¶
干焉¶
　天真論岐伯曰上古之人其知道者不妄作勞故能¶
　形與神俱而盡終其天年通天論曰聖人陳隂陽筋¶
　脈和同骨體堅固氣血皆従¶
苟為不然方授受之時一失調養則内不足以為中之¶
守外不足以為身之強氣形弗充而疾疚因之¶
　脈要曰五臓者中之守也得守者生失守則死又曰¶
　五臓者身之強也得強則生失強則死¶
<pb:KR3e0070_WYG_034-15b>¶
若食&KR0693;唇缺食犬無聲食雜魚而生瘡癬之屬皆以食¶
物不戒之過也¶
　孫真人養胎法云姙娠食兎肉令子缺唇食犬肉令¶
　子無音聲食乾鯉魚令子患瘡癬異法方論云食之¶
　使人熱中註云魚發瘡¶
心氣大驚而癲疾¶
　奇病論帝曰人生而病癲疾者何岐伯曰名為胎病¶
　此得之在腹中時其母有所大驚氣上不下精氣并¶
<pb:KR3e0070_WYG_034-16a>¶
　居故令子發為癲疾也¶
腎氣不足而解顱¶
　巢氏云解顱者言小兒年雖長而𩕄門不合頭縫開¶
　解是皆由腎氣不成故也腎主骨髓而腦為髓海腎¶
　氣不成則腦髓不足不能成故頭顱開解¶
脾胃不和而羸瘦¶
　巢氏曰夫羸瘦不生肌膚皆為脾胃不和不能飲食¶
　故血寒衰弱不能榮於肌膚也凡小兒在胎而遇寒¶
<pb:KR3e0070_WYG_034-16b>¶
　或生而伏熱皆令兒不能食故羸瘦也¶
心氣虚乏而神不足皆由氣血不調之故也誠能推而¶
達之使邪氣無所乘兹乃生育相待而成者¶
　病源曰肺主氣心主脈而血氣通榮臓腑循行經絡¶
　産則血氣傷損臓腑不足而心統領諸臓使其勞傷¶
　不足則令驚悸恍惚是心氣虚也¶
故曰天不人不因¶
　法言云天不人不因人不天不成¶
<pb:KR3e0070_WYG_034-17a>¶
　　　轉女為男法第八¶
若婦女懐姙未滿三月男女未定形象未成故藥餌方¶
術可以轉令生男者理或有之其法以斧置姙娠床下¶
繫刃向下勿令人知恐不信試令雞抱卵時依此置窠¶
下一窠盡出雄雞又自初覺有娠取弓弩絃縛婦人腰¶
下滿百日去之此紫宫玉女秘法也又姙娠三月已前¶
以雄雞尾尖上長毛三莖潛安婦人卧蓆下又取夫髪¶
及手足甲潛安卧蓆下俱勿令知之又姙娠纔滿三月¶
<pb:KR3e0070_WYG_034-17b>¶
要男者以雄黄半兩衣中帶之要女者以雌黄帶之以¶
上諸法試之良有驗也¶
　¶
　¶
　¶
　¶
　¶
　薛氏醫案巻三十四¶
