# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.685746
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷六十三
<pb:KR3e0070_WYG_063-1a>¶
欽定四庫全書¶
　薛氏醫案卷六十三¶
　　　　　　　　　　　　　眀　薛已　訂¶
　　保嬰撮要十¶
　　　自汗¶
自汗者汗無時而自出也經曰飲食飽甚汗出於胃驚¶
而奪精汗出於心持重逺行汗出於腎疾走恐懼汗出¶
於肝揺體勞苦汗出於脾又曰隂虗而陽必輳則發熱¶
<pb:KR3e0070_WYG_063-1b>¶
而自汗陽虗而隂必乗則發厥而自汗東垣云表虗自¶
汗秋冬用桂春夏用黄茋丹溪云汗者心之液也自汗¶
之症未有不由心腎俱虗而得之者巢氏云虗勞病若¶
陽氣偏虗則津液發泄而為汗夫自心為主陽之藏火¶
也陽主氣人身津液随其陽氣所在之處而生亦随其¶
火所擾之處而泄則為自汗矣治法當用参茋甘温益¶
氣之藥使陽氣外固而津液内藏則汗止矣若元氣虗¶
者夏月用六君子湯加山藥山茱茰冬月用加减八味¶
<pb:KR3e0070_WYG_063-2a>¶
丸十全大補湯血虗者四物加参茋有熱者當歸六黄¶
湯氣血俱虗者十全大補湯心腎虗熱者六味丸虗寒¶
者八味丸心經血虗者團参湯胃經氣虗者六君子湯¶
飲食勞倦者補中益氣湯嗜卧倦怠者升陽益胃湯熱¶
傷元氣者清燥湯著干心胞絡者清暑益氣湯外傷風¶
邪者惺惺散虗勞羸痩者人参飬榮湯思慮傷脾者歸¶
脾湯怒動肝火者小柴胡湯肝經虗熱者加味逍遥散¶
肝經濕熱者龍膽㵼肝湯泄㵼脉㣲者人参理中湯手¶
<pb:KR3e0070_WYG_063-2b>¶
足汗者補中益氣湯胸腹汗者四君子湯當心一片有¶
汗者茯苓補心湯黄汗者茵陳五苓散血汗者血餘散¶
敷之此皆去汗之大法也仍推五臟相勝主之若汗出¶
如油喘而不休此為命絶柔汗發黄此為脾絶汗出不¶
流如貫珠者為絶汗數者並不治若六陽虗則汗出上¶
至頭下至項亦難治¶
　　治驗¶
　一小兒四嵗因驚自汗左闗無脉以此為憂余曰肝¶
<pb:KR3e0070_WYG_063-3a>¶
　主驚此禀肝氣不足因驚則氣散脉必在臂腕於尺¶
　部盡處候之果得用補中益氣湯六味地黄丸半載¶
　脉復本位其脉在合谷之間者皆自㓜被驚而然也¶
　一小兒五嵗因驚自汗發熱虗症悉具右寸脉短此¶
　胃氣復傷也用獨参湯月餘又用補中益氣湯仍佐¶
　以六君子及加味地黄湯半載而愈¶
　一小兒自汗目直項強頓悶余謂肝經實熱先用柴¶
　胡梔子散随用六味地黄丸而愈後因驚自汗咬牙¶
<pb:KR3e0070_WYG_063-3b>¶
　呵欠屬肝經虗熱生風用六味地黄丸補中益氣湯¶
　而痊後又驚自汗怔悸面赤發熱悉屬肝經虗熱用¶
　六味丸而愈¶
　一小兒自汗面青善怒小便頻數睡間驚悸或發搐¶
　目直此肝火血燥生風也先用加味四物湯加味逍¶
　遥散各四劑與間服諸症漸愈又用四君山梔而愈¶
　一小兒自汗盗汗頸間結核兩目連劄此兼肝脾疳¶
　症也用四味肥兒丸及大蕪荑湯而痊後毎傷食發¶
<pb:KR3e0070_WYG_063-4a>¶
　熱便血自汗用五味異功散加升麻柴胡漸愈又用¶
　六味地黄丸而痊¶
　一女子十四嵗自汗寒熱月經先期余謂肝火血熱用¶
　加味逍遥散地黄丸而痊後因怒經行不止自汗盗¶
　汗先用加味小柴胡湯次用加味逍遥散而愈¶
　一小兒自汗呌哭發熱作渇飲水抽搐仰睡乃心經¶
　實熱也用導赤散治之而愈後又自汗發熱飲湯抽¶
　搐無力驚竄咬牙覆睡面赤心經虗熱也用茯苓補¶
<pb:KR3e0070_WYG_063-4b>¶
　心湯而愈¶
　一小兒自汗惡風用補中益氣湯加炒浮麥而止因¶
　飲食停滯患吐㵼用六子湯而愈又用四君當歸浮¶
　麥而汗止出痘時自汗盗汗用十全大補湯而痘愈¶
　後因傷風咳𠻳自汗腹脹余謂脾肺俱虗宜用六君¶
　桔梗因惑於人言先服發表之劑更加氣喘盗汗余¶
　用四君五味子炮薑四劑不應毎劑又加人参五錢¶
　炮薑一錢稍止又三劑而痊¶
<pb:KR3e0070_WYG_063-5a>¶
十全大補湯治諸虗不足自汗不食時發潮熱等症¶
　　白茯苓　人参　當歸　白术　白芍藥(炒/)¶
　　黄茋(炒/)川芎　肉桂　&KR0836;地黄　甘草(炒各/等分)¶
　右三五錢薑棗水煎服¶
八珍湯(前方去肉桂黄/茋治驗見各門)¶
人参飬榮湯治病後時自汗或發潮熱口乾食少心虗¶
　驚悸欬而下利前方去川芎加陳皮五味子逺志¶
百解散治感冐風邪發熱自汗者¶
<pb:KR3e0070_WYG_063-5b>¶
　　荆芥　白芷　麻黄(去/節)陳皮　蒼术¶
　　甘草(炒各/三分)¶
　右薑三片葱白三根水煎服¶
清暑益氣湯治暑邪干衛身熱自汗¶
　　黄茋(一/錢)　蒼术(泔浸去/皮一錢)　升麻(七/分)　人參¶
　　白术　陳皮(炒/)　神麯(炒/)　澤瀉(各五/分)¶
　　甘草(炙/)　黄蘖(酒浸/炒)當歸身　麥門冬(去/心)¶
　　青皮(炒/)　葛根(各三/分)五味子(九粒/杵)¶
<pb:KR3e0070_WYG_063-6a>¶
　右水煎服¶
茵陳五芩散治伏暑發黄煩渇小便不利¶
　　赤茯苓　猪苓　澤㵼　白术　茵陳(各三/分)¶
　右水煎服¶
血餘散治汗不止¶
　　用男子亂髪一握煆存性為細末以絹袋盛置乾¶
　　撲之¶
清燥湯治小兒自汗或因熱傷元氣大小便秘澁¶
<pb:KR3e0070_WYG_063-6b>¶
　　黄茋(炒/)蒼术(各五/分)白术(三/分)陳皮(三/分)白茯苓(三/分)¶
　　澤㵼(三/分)人参(三/分)麦門冬(三/分)生地黄(三/分)升麻(三/分)¶
　　當歸身(三/分)神麯(炒三/分)猪苓(三/分)黄栢(酒炒/三分)黄連(炒/)¶
　　甘草(炙各/二分)五味子(五粒/杵)¶
　右薑一片水一鍾煎服¶
升陽益胃湯(方見諸痢/)¶
六君子湯¶
加味歸脾湯¶
<pb:KR3e0070_WYG_063-7a>¶
四君子湯¶
加味逍遥散¶
五味異功散(五方見内釣/)¶
柴胡梔子散(方見發熱/)¶
小柴胡湯(方見肝臟/)¶
補中益氣湯(方見虗羸/)¶
龍膽㵼肝湯¶
人参理中湯¶
<pb:KR3e0070_WYG_063-7b>¶
茯苓補心湯(三方見瘖/)¶
團参湯¶
當歸六黄湯(二方見盗汗/)¶
惺惺散¶
四物湯(二方見急驚/)¶
六味丸¶
加味八味丸(即六味丸加肉桂/五味子方見腎臟)¶
四味肥兒丸(方見寒吐/)¶
<pb:KR3e0070_WYG_063-8a>¶
大蕪荑湯(方見疳症/)¶
導赤散(方見心臟/)¶
　　盗汗¶
盗汗者睡則汗出寤則汗收也自汗屬陽虗盗汗屬隂¶
虗盖陽為衞氣隂為榮血血之所主心也所藏肝也熱¶
摶於心故液不能内斂而外泄於皮膚人卧則静而為¶
隂覺則動而為陽故曰自汗屬陽盗汗屬隂也多因心¶
腎不交水火不能既濟腎虗則閉藏之令失守故有是¶
<pb:KR3e0070_WYG_063-8b>¶
症宜用六味丸十全大補湯血虗内熱者當歸六黄湯¶
心經有熱者導赤肝經虗熱者六味地黄丸血脱盗汗者¶
當歸補血湯肝膽風熱者柴胡清肝散食積内熱者二¶
陳枳實山梔胃氣虗熱者六君子湯及浮麥散血氣俱¶
虗者人参飬榮湯餘症見自汗當叅覽之¶
　　治驗¶
　一小兒十一嵗靣色青白或惡寒發熱鼻間黄白盗¶
　汗自汗胸膈不利飲食少思常懐畏懼用二陳黄連¶
<pb:KR3e0070_WYG_063-9a>¶
　酸棗茯神之類不應余以為脾肺俱虗不信自用朱¶
　砂安神丸更寒熱徃来泄㵼不食余用六君當歸黄¶
　茋而愈¶
　一小兒五嵗腹中作痛大便不實患盗汗鼻間左腮¶
　皆白此脾肺氣虗而食積所致也用六君山查神麯¶
　四劑腹痛頓止去查麯又四劑大便調和乃用四君¶
　歸茋而汗止¶
　一小兒十二嵗患盗汗形氣痩弱靣色或赤或白右¶
<pb:KR3e0070_WYG_063-9b>¶
　顋白兩頬赤鼻間㣲青此禀足三隂經虗也朝用補¶
　中益氣湯夕用六味地黄丸而愈¶
　一小兒乆患盗汗夜熱晝凉飲食少思大便酸臭此¶
　食積内作也先用三&KR0994;散消𨗳積滯又用五味異功¶
　散補脾進食而瘥¶
　一女子十四嵗自汗寒熱肝脉弦洪此肝火所致用¶
　加味逍遥散而愈後飲食停滯吐痰眩運頭面不時¶
　汗出兩寸脉不及本位用補中益氣湯加半夏蔓荆¶
<pb:KR3e0070_WYG_063-10a>¶
　子而痊¶
　一小兒三嵗盗汗不食聞藥即嘔此胃氣傷也用浮¶
　麥炒為末以乳調服錢許旬餘嘔止食進佐以六君¶
　子湯而愈¶
　一小兒發熱呵欠頓悶咬牙至夜盗汗屬肝膽火症¶
　用小柴胡湯加山梔二劑又用地黄丸料煎服而愈¶
　一小兒盗汗甚多乆不愈寸口脉沉伏飲食少思稍¶
　多食則腹痛汗不止余謂脾虗食積用六君升麻柴¶
<pb:KR3e0070_WYG_063-10b>¶
　胡月餘脾氣漸健飲食漸加汗亦少止乃佐以異功¶
　散而痊¶
　一小兒苦盗汗肢體消痩因功課勞役更加自汗余¶
　用補中益氣十全大補二湯而愈次年因勞心前症¶
　復作更加夢遺仍用前二湯各五十餘劑而愈畢姻¶
　後前症俱作手足並冷前藥又各加薑桂一錢數劑¶
　少應至六十餘劑而愈因大勞盗汗如雨手足如氷¶
　再以前二藥加桂附各一錢數劑方愈¶
<pb:KR3e0070_WYG_063-11a>¶
當歸六黄湯治血虗盗汗内熱晡熱者¶
　　當歸　熟地黄(各五/分)黄連(炒黒/三分)生地黄(炒一/錢)¶
　　黄栢(炒/黒)黄芩(炒黒各/三分)黄茋(炒五/分)¶
　右水煎服¶
團参湯治虗汗盗汗¶
　　新羅人参(三/兩)當歸(三/錢)¶
　右為末用雄猪心一個切三片每服以猪心一片煎¶
　湯調服二錢¶
<pb:KR3e0070_WYG_063-11b>¶
白术散治自汗盗汗¶
　　白术(三/兩)小麥(一合/炒)¶
　右用水一鍾半煮乾去麦為末以炒黄茋煎湯量兒¶
　大小調服忌蘿蔔辛辣炙煿之類乳母尤忌¶
六味地黄丸(方見腎臟/)¶
人参飬榮湯¶
十全大補湯(二方見自汗/)¶
導赤散(方見心臟/)¶
<pb:KR3e0070_WYG_063-12a>¶
柴胡清肝散¶
當歸補血湯(二方見發熱/)¶
二陳湯(方見寒吐/)¶
六君子湯¶
四君子湯¶
五味異功散¶
加味逍遥散(四方見内釣/)¶
小柴胡湯(方見肝症/)¶
<pb:KR3e0070_WYG_063-12b>¶
三稜散(方見白濁/)¶
補中益氣湯(方見虗羸/)¶
　　噫氣¶
經曰脾病則靣黄善噫噫者寒氣客於胃厥逆從下上¶
散復出於胃而為噫又善思善味其症當臍有動氣按¶
之牢若痛其病腹脹滿食不消體重節痛怠惰嗜卧四¶
肢不收經曰脾主四肢有是者脾也又曰二陽一隂發¶
病主驚駭背痛善噫何謂也竊謂上焦受氣於中焦中¶
<pb:KR3e0070_WYG_063-13a>¶
焦氣未和不能消榖故為噫耳中焦亦脾胃之分也脾¶
土虗寒由命門火衰不能温蒸水榖古人有服兎絲子¶
旬日間飲食如湯沃雪亦此義也補脾宜人参理中湯¶
補右腎宜用八味丸胃氣虗不能運化水榖者六君子加¶
木香鬰結傷脾者加味歸脾湯木尅土者四君柴胡升¶
麻兼嘈襍者加吴茱茰半夏治者審之¶
　　治驗(仍叅虗羸症/)¶
　一小兒禀賦虗羸時常作痢年十三嵗泄㵼不食手¶
<pb:KR3e0070_WYG_063-13b>¶
　足並冷諸藥不應余謂命門火衰六君子湯八味丸¶
　治之尋愈畢姻後勞心過甚飲食頓少發熱下氣先¶
　用参术各五錢薑枣煎服諸症稍愈又用六君子湯¶
　加炮薑肉桂参术各一兩一劑諸症頓愈又因勞心¶
　發熱煩渇用補中益氣湯加附子一錢渇止用参茋¶
　各一兩歸术各五錢附子一錢三劑全瘥¶
　一小兒十五嵗喜噫靣黄腹脹飲食難化用六君益¶
　智木香漸愈後因怒兼脇痛少食下氣噫氣用補中¶
<pb:KR3e0070_WYG_063-14a>¶
　益氣湯加附子益智漸愈後飲食過多腹脹吞酸服¶
　保和丸熱渇痰甚用二陳黄連石膏之劑大便不止¶
　吃逆不食手足並冷余用六君附子四劑稍愈又以¶
　補中益氣湯加附子及八味丸而遂安¶
　一女子十九嵗患前症用六君子湯送四味茱茰丸¶
　而愈但怒即發服此藥亦即愈後因怒氣勞役前症¶
　復作血崩不止先用柴胡梔子散一劑随用補中益¶
　氣湯加山梔而痊仍叅虗羸治驗¶
<pb:KR3e0070_WYG_063-14b>¶
本事枳殻散治心下痞悶或作痛多噫¶
　　枳殻　白术(各半/兩)㯽榔(三/錢)香附子(炒一/兩)¶
　右為末每服一錢空心米飲調下¶
四味茱連丸治腹脹噫氣吞酸食不能化¶
　　吴茱茰炒黄連(炒/)神麯　荷葉(各等/分)¶
　右為末水煮神麯糊丸桐子大每服二十丸白湯下¶
　黄連當量病㣲甚或炒黒炒黄用之¶
八味丸(即六味丸加五味/子肉桂方見腎臟)¶
<pb:KR3e0070_WYG_063-15a>¶
四君子湯¶
六君子湯¶
加味歸脾湯(三方見内釣/)¶
補中益氣湯(方見虗羸/)¶
　　下氣¶
劉河間云腸胃鬰結榖氣内發而不能宣通於腸胃之¶
外故喜噫下氣也若癲癎勞瘵氣下泄而不止者必死¶
乃真氣竭絶腠理閉塞榖氣不能宣通於腸胃之外故¶
<pb:KR3e0070_WYG_063-15b>¶
從腸胃中泄出婁全善云下氣屬心虗經云夏脉者心也¶
心脉不及下氣為泄者是也經又云飲食入胃遊溢精¶
氣上輸於脾脾氣散精上歸於肺通調水道下輸膀胱¶
水精四布五經並行此平人也若七情内傷六滛外侵¶
飲食不節房勞過度致脾土之隂受傷轉運之宫失職¶
不能輸化故下氣也又曰隂精所奉其人夀陽精所降¶
其人夭隂精者乃五榖之精上榮心肺以降腎肝故曰¶
其人夀陽精者乃胃中之清氣陷入腎肝不能升浮上¶
<pb:KR3e0070_WYG_063-16a>¶
輸心肺故曰其人夭若飲食過多腸胃鬰結用平胃散¶
癲癎勞瘵者用補心丸及人参理中湯若下泄不已者¶
不治¶
　　治驗¶
　一小兒飲食素所不節又食蔽氣之物腸胃秘結小¶
　便不利而患此以平胃散後用理中湯而愈¶
　一小兒年十五嵗勞心太過飲食頓减發熱下氣先¶
　用参术各五錢薑棗煎服諸症稍愈¶
<pb:KR3e0070_WYG_063-16b>¶
　一女子素禀虗弱後又勞心女工發熱煩渇下氣余¶
　用補中益氣湯加附子又用参茋各一兩歸术各五¶
　錢附子一錢三劑全瘥¶
　一小兒十四嵗因怒脇痛少食患此用補中益氣湯¶
　加附子一錢益志一錢而漸愈後因飲食過多腹脹¶
　吞酸噫氣以保和丸服之熱渇痰甚又以二陳湯加¶
　黄連石膏之劑大便不止嘔逆不食手足並冷余用¶
　六君子湯加附子一錢四劑稍愈又以補中益氣湯¶
<pb:KR3e0070_WYG_063-17a>¶
　加附子一錢兼服八味丸而遂安¶
　一女子患前症余用六君子湯送四味茱茰丸而愈¶
　但因怒氣相觸前症即發即服前二湯丸其病尋愈¶
　後因甚怒兼勞役太過前症復作更又血崩不止余¶
　先用柴胡梔子散一劑隨用補中益氣湯加山梔而¶
　痊¶
　一小兒脾土虗寒患此余以人参理中湯加兎絲子¶
　一錢以補脾氣四劑又以六君湯而安後因勞心功¶
<pb:KR3e0070_WYG_063-17b>¶
　課發熱煩渇前症益甚又用柴胡梔子散兼以補中¶
　益氣湯而愈¶
　一女子年十六患此先用参术之藥不應用六君子湯¶
　送四味茱連丸而愈後又因怒氣勞役前症益甚更¶
　兼發熱用柴胡梔子散二劑隨以補中益氣湯而痊¶
平胃散(方見虗寒/)¶
補心湯(方見瘖/)¶
補心丸(即茯神散為丸方見驚悸/)¶
<pb:KR3e0070_WYG_063-18a>¶
補中益氣湯(方見虗羸/)¶
人参理中湯(方見驚㵼/)¶
越鞠丸¶
六君子湯¶
加味歸脾湯¶
加味逍遥散(四方見内釣/)¶
本事枳殻散(方見前症/)¶
柴胡梔子散(方見發熱/)¶
<pb:KR3e0070_WYG_063-18b>¶
四味茱連丸(方見噫氣/)¶
八味地黄丸(方見腎臟六味/丸加肉桂附子)¶
　　不寐¶
經曰陽眀胃脉也胃者六腑之海其氣亦下行陽眀逆¶
不得從其道故不得卧也又曰胃不和則卧不安夫人¶
身之衛氣晝則行於陽夜則行於隂陽主動隂主静寤¶
則魂魄志意散於府藏發於耳目動於肢體而為人身¶
指使之用寐則神氣各歸五宫而為黙運之妙矣若脾¶
<pb:KR3e0070_WYG_063-19a>¶
胃氣盛則腑臟調和水榖之精各各融化以為平和之¶
氣若胃氣一逆則氣血不得其宜腑臟不得其所不寐¶
之症由此生焉當用四君逺志酸棗仁肝腎虗熱者六¶
味丸心血不足者真珠母丸思慮過度者歸脾湯精神¶
短乏者人参飬榮湯病後餘熱者酸棗仁湯膽虗不得¶
眠者人参竹葉湯肝火不寜者加味小柴胡湯振悸不¶
得眠者四君生薑酸棗仁夜啼驚哭不寐各詳别症當¶
恭求之¶
<pb:KR3e0070_WYG_063-19b>¶
　　治驗¶
　一小兒患瘡潰後飲食少思倦怠不寐先用四君茯¶
　神當歸陳皮飲食頓加乃佐以八珍散為末時服錢¶
　許漸得寐又因驚汗出發熱不寐用異功散加柴胡¶
　山梔汗熱頓止仍服四君八珍之藥得寐又飲食停¶
　滯腹痛吐痰不寐汗出用六君柴胡升麻山杳而安¶
　一小兒十四嵗勤於功課徹夜不寐飲食無味早間¶
　用補中益氣湯午後用異功散飲食漸有味夜稍得¶
<pb:KR3e0070_WYG_063-20a>¶
　寐仍用補中益氣湯八珍湯而愈畢姻後不寐兼遺¶
　精盗汗用補中益氣湯六味地黄丸而愈¶
　一小兒痢後不食少寐或兼盗汗先用異功散加升¶
　麻當歸飲食漸進佐以補中益氣湯稍得寐四年後¶
　因用心記誦自汗不寐飲食甚少用補中益氣湯加¶
　味異功散而愈¶
　一女子十七嵗䘮母過哀不寐發熱或寒熱此脾血¶
　虗而火動也用加味逍遥散加味歸脾湯治之尋愈¶
<pb:KR3e0070_WYG_063-20b>¶
　後因飲食怒氣不寐腹痛先用六君柴胡升麻而痛¶
　止仍用前二藥而得寐¶
仲景酸棗湯治虗勞虗煩不得眠¶
　　甘草(五/分)知母(炒五/分)白茯苓(五/分)芎藭(五/分)生薑(五/分)¶
　　酸棗仁(炒一/錢)¶
　右水煎服¶
本事鱉甲丸治膽虗不得眠四肢無力¶
　　鱉甲　酸棗仁(炒/)羌活　黄茋(炒/)牛膝(酒/炒)¶
<pb:KR3e0070_WYG_063-21a>¶
　　人参(各一/兩)五味子¶
　右水煎服¶
秘㫖安神丸治心虗而不寐或睡中驚悸或受驚嚇而¶
　作¶
　　人参　半夏(湯/泡)酸枣仁(炒/)茯神(各一/錢)當歸(酒/洗)¶
　　橘紅　赤芍藥(炒各/七分)甘草(炙三/分)五味子(杵五/粒)¶
　右為末薑汁糊丸芡實大每服一丸生薑湯下¶
人参飬榮湯治脾肺俱虗發熱惡寒肢體痩倦食少口¶
<pb:KR3e0070_WYG_063-21b>¶
　乾欬而㵼痢驚悸自汗不寐等症¶
　　人参　陳皮　黄茋(宻/炙)桂心　當歸　白术¶
　　甘草(炙各/一錢)白芍藥(錢/半)&KR0836;地黄(七/分)五味子(杵炒/七分)¶
　　逺志(五/分)¶
　右每服二三錢薑棗水煎¶
四君子湯¶
六味丸(二方見腎臟/)¶
歸脾湯(方見内釣/)¶
<pb:KR3e0070_WYG_063-22a>¶
人参竹葉湯¶
加味小柴胡湯(二方見肝症/)¶
八珍散¶
異功散¶
六君子湯¶
補中益氣湯(四方見虗羸/)¶
加味逍遥散¶
加味異功散¶
<pb:KR3e0070_WYG_063-22b>¶
八珍湯(三方見内釣/)¶
　　驚悸¶
驚悸者心神恐懼邪氣乗心也目睛不轉口不能言診¶
其脉動而弱者動則為驚弱則為悸哭而不啼多淚是¶
也宜急調治否則他症隨之用四物安神之類丹溪謂¶
亦有屬痰者宜用温膽湯加辰砂逺志之類若思慮便¶
動虗也用飬心湯時作時止痰也用茯苓丸觸事易驚¶
心膽虗怯也用温膽湯卧驚多魘血不歸源也用真珠¶
<pb:KR3e0070_WYG_063-23a>¶
母丸夢寐不寜肝魂失守也用定志丸恐畏不能獨處¶
膽氣虗冷也用茯神湯睡卧煩躁膽氣實熱也用酸棗¶
仁丸眩運驚悸風痰内作也用本事辰砂逺志丸思慮¶
鬰結脾虗氣滯用歸脾湯前症雖曰屬心與肝而血之¶
所統實主於脾脾之志曰思思慮多則血耗損而不能¶
滋飬於肝心者脾使之也思慮内動未嘗有不役其心¶
者夫心為君火之藏十二官之主也夫君之徳不怒而¶
威無為而治故宜鎮之以静謐戒之以妄動動則相火¶
<pb:KR3e0070_WYG_063-23b>¶
翕合煽爍隂精精血既虧則火空獨發是以驚悸怔忡¶
之所由生五志之火所不能制者矣故治脾者不可不¶
知飬心飬心者不可不知鎮静而寡慾然人孰無思也¶
思之正則無妄動之慾矣朱子曰必使道心常為一身¶
之主而人心每聼命焉此善於飬心者也¶
　　治驗¶
　一女子素血虗驚悸出嫁後更怔忡晡熱月經過期¶
　用八珍湯加逺志山藥酸枣仁三十餘劑漸愈佐以¶
<pb:KR3e0070_WYG_063-24a>¶
　歸脾湯全愈後因勞怒適經行不止前症復作先用¶
　加味逍遥散熱退經止又用飬心湯而痊¶
　一小兒十五嵗徹夜用功記誦去後少寐仍不戒勞¶
　患怔忡發熱不止用歸脾為主佐以八珍湯諸症漸¶
　愈後復作服歸脾定志二藥即愈¶
　一小兒十五嵗因用心太過少寐驚悸怔忡惡寒先¶
　用補中益氣湯茯苓酸棗仁逺志惡寒漸止又用加¶
　味歸脾湯驚悸稍安又用飬心湯而痊¶
<pb:KR3e0070_WYG_063-24b>¶
　一小兒驚悸睡卧不安發熱飲冷用治要茯苓散而¶
　愈又因勞役恚怒發熱吐痰自汗用温膽湯二劑而¶
　安又用歸脾湯寜志丸而愈¶
　一小兒十三嵗善思多憂體倦發熱心懐畏懼必多¶
　人相伴乃止用茯神湯佐以歸脾湯兩月餘漸愈畢¶
　姻後前症復作加寒熱頭運先用前二湯而驚悸愈¶
　後用十全大補湯補中益氣湯諸症漸愈後因科舉¶
　入塲勞役朝寒暮熱自服前二湯各三十餘劑不應¶
<pb:KR3e0070_WYG_063-25a>¶
　時仲秋脉虗大按之㣲細靣白腹痛亦用前方倍加¶
　肉桂乾薑四劑亦不應遂以八味丸料煎服四劑稍¶
　緩又四劑漸愈乃八味丸十全大補湯而安¶
　一女子十五嵗性沉静被盗所恐遂驚悸腹脇脹痛¶
　寒熱徃来不食無寐善思恐懼用酸棗仁丸歸脾湯¶
　加味逍遥散而尋愈出嫁後䘮子兼大勞驚悸無寐¶
　吐痰發熱飲食少思胸腹膨脹服化痰藥日吐痰四五¶
　碗時考績至京請治余謂脾肺虗寒不能攝涎化食¶
<pb:KR3e0070_WYG_063-25b>¶
　而為痰也用六君乾薑六劑其痰益甚手足並冷用¶
　前藥每加附子一錢仍不應乃用人参一兩附子二¶
　錢四劑始稍緩又二劑仍用六君加薑附各五分數¶
　劑後易桂治之而愈¶
温膽湯治心膽虗怯觸事易驚或夢寐不祥遂致心驚¶
　膽攝氣鬰生涎涎與氣摶變生諸症或短氣悸乏或¶
　復自汗膽虗不能制脾則脾之水飲作矣¶
　　白茯苓(一兩/五錢)半夏(湯洗/二兩)甘草(炙一/兩)枳實(麩炒/二兩)¶
<pb:KR3e0070_WYG_063-26a>¶
　　竹茹(二/兩)橘皮(去白/二兩)¶
　右每服四錢水一盞半薑五片棗一枚煎七分食前服¶
寜志丸治心虚多驚若有痰宜吐之¶
　　人參　白茯苓　茯神　栢子仁　琥珀　當歸¶
　　酸棗仁(温酒浸半/日去殻)逺志(炒各/半兩)乳香　朱砂　石菖¶
　　蒲(各三/錢)¶
　右為末蜜丸桐子大每服三十丸食後棗湯下¶
茯神散治五臟氣血虚弱驚悸怔忡宜用此安神定志¶
<pb:KR3e0070_WYG_063-26b>¶
　　茯神(去/木)人參　龍齒(另/研)逺志(去/心)桂心　防風　獨¶
　　活　酸棗仁　細辛　白术(炒各/三錢)乾薑(炮三/两)¶
　右為末每服四五錢水煎服蜜丸亦可¶
治要茯苓補心湯治心氣不足喜悲愁怒衂血面黄五¶
　心煩熱或咽喉間作痛舌本作强(方見/瘖)¶
茯神湯治膽氣虚冷頭痛目眩心神恐畏不能獨處胸¶
　中煩悶¶
　　茯神(去/木)酸棗仁(炒/)黄茋(炒/)梔子仁(炒/)白芍藥(炒/)五¶
<pb:KR3e0070_WYG_063-27a>¶
　　味子(杵/炒)桂心　熟地(自/製)人参(各一/两)甘草(五錢/炒)¶
　右每服五錢薑水煎¶
酸棗仁丸治膽氣實熱不得睡卧神志不安驚悸怔忡¶
　　茯神(去/木)酸棗仁(炒/)逺志(去/心)栢子仁(炒/)防風(各一/两)枳¶
　　殻(&KR1287;炒/五錢)青竹茹(錢/半)生地黄(杵膏/五錢)¶
　右為末蜜丸梧子大每服七八十丸滚湯下¶
定志丸治心神虚怯所患同前或語言鬼怪喜笑驚悸¶
　　人參　茯苓(各一/两半)菖蒲　逺志(去心各/一两)¶
<pb:KR3e0070_WYG_063-27b>¶
　右為末蜜丸如前服¶
治要茯苓散治心經實熱口乾煩渇眠卧不得心神恍惚¶
　　茯神(两/)麥門冬(两/半)通草　升麻(各一两/二錢半)紫苑(七錢/五分)¶
　　桂心(七錢/五分)知母(一/两)大棗(十二/枚)淡竹茹(五/錢)赤石脂(一/两)¶
　　(七錢/五分)¶
　右每服一两水煎¶
朱雀丸治心病怔忡不止¶
　　白茯苓(二/两)沉香(半/两)¶
<pb:KR3e0070_WYG_063-28a>¶
　右為末蜜丸小荳大每服三十丸人參煎湯下¶
世傳蜜陀僧散治驚氣入心絡不能語者昔有人為狼¶
　及犬蛇所驚皆以此而安¶
　　蜜陀僧(研極細/末如粉)¶
　右茶清調一錢七分¶
丹溪硃砂丸治勞役心跳¶
　　硃砂　當歸身　白芍藥　側栢葉(各二/錢)川芎¶
　　陳皮　甘草　黄連(炒各一/錢五分)¶
<pb:KR3e0070_WYG_063-28b>¶
　右用猪心血為丸粟米大每服百丸龍眼湯下¶
本事辰砂逺志丸消風化痰鎮心安神¶
　　人參　石菖蒲(去/毛)逺志(去/心)茯神(各一/两)川芎　山藥¶
　　　白附子　麥門冬　細辛　鐵粉　辰砂(各五/錢)¶
　右為末用生薑汁入水糊丸菉豆大以朱砂為衣每¶
　服一二十丸臨睡生薑湯下¶
歸脾湯¶
六君子湯¶
<pb:KR3e0070_WYG_063-29a>¶
加味逍遥散(三方見内釣/)¶
補中益氣湯方(見虗羸/)¶
真珠母丸(方見不寐/)¶
十全大補湯¶
八珍湯(二方見自汗/)¶
飬心湯(方見驚癎/)¶
　　吞酸¶
吞酸之症有二熱與寒也經曰諸嘔吐酸皆屬於熱東¶
<pb:KR3e0070_WYG_063-29b>¶
垣曰病機作熱攻之誤矣濁氣不降寒藥豈能治之二¶
說似乎矛盾而實一也素問言熱者所以指其末也東¶
垣言寒者所以指其本也丹溪用吴茱茰之法亦嘗謂¶
之寒矣然亦當分其虗實而治之若煩熱作渇好食啖¶
物飲食易化是為實火内熾而胃經熱也宜用清凉飲¶
之類若不渇喜食熱物飲食難化是為虗火所致而胃¶
經寒也宜用香砂六君子湯之類故東垣云邪熱不殺¶
榖苟誤認為實熱槩用寒凉之劑而變為中滿嘔吐反¶
<pb:KR3e0070_WYG_063-30a>¶
胃之症者皆末傳寒中之敗症也可不慎歟¶
　　治驗¶
　一小兒吞酸用六君子湯而愈後傷食復作兼㵼先¶
　用五味異功散加升麻乾薑㵼頓止又以六君子煎¶
　送四味茱茰丸而愈¶
　一小兒吞酸噯腐發熱口渇先用保和丸二服以消¶
　宿滯又用六君木香乾薑以温飬中氣而愈後傷冷粉¶
　腹脹痛余用異功散加乾薑諸症漸愈用補中益氣湯¶
<pb:KR3e0070_WYG_063-30b>¶
　加木香将愈又傷食吞酸腹痛用六君木香二劑痛¶
　止又四劑而愈¶
　一小兒吞酸喘𠻳腹脹靣白兼青余謂脾肺之氣虗¶
　先用補中益氣湯加茯苓半夏二劑喘脹悉愈又用¶
　六君子湯及五味異功散而愈¶
　一小兒十三嵗吞酸每食碗許稍多則㵼或腹脹靣¶
　色黄或青白此乃肺虗肝木所勝用六君乾薑柴胡¶
　升麻間佐以補中益氣湯而痊畢姻後兼勤於功課¶
<pb:KR3e0070_WYG_063-31a>¶
　仍吞酸唾痰服清熱藥大便不實嗜卧少食而似肉¶
　痿用前藥各百餘劑而痊¶
　一女子吞酸唾痰恪用清氣化痰之藥余謂属中氣虛¶
　不信後覺肚腹脹腫大小便淋&KR0377;而殁¶
六君子湯(加木香砂仁名/香砂六君子湯)¶
異功散(二方見内釣/)¶
補中益氣湯¶
保和丸(二方見虗羸/)¶
<pb:KR3e0070_WYG_063-31b>¶
四味茱連丸(方見噫氣/)¶
　　脾弱多困¶
丹溪云脾具坤静之徳而有乾健之運夫胃陽也主氣¶
脾隂也主血胃司納受脾司運化一納一運化生精氣¶
清氣上升糟粕下降納五榖化津液其清者為榮濁者為¶
衛隂陽得此謂之槖籥故東垣以脾胃為五臟之根本¶
也脾氣既弱則健運之令不行化生之功已失職而嗜¶
卧多困所由生焉法當温補其脾脾氣既旺則臟腑清¶
<pb:KR3e0070_WYG_063-32a>¶
陽之氣升舉易於運行又何困倦之有海藏用四君子¶
加木香半夏白术倍之薑棗煎服誠良法也若脾虗好¶
睡多驚則是心血虗而火動之宜安神飬血若因心脾¶
氣虗有痰者宜用人参五味子茯苓以補心氣當歸芍¶
藥酸棗仁以飬心血橘紅半夏以開痰若因脾肺氣虗¶
胸膈有痰用補中益氣湯以健脾胃膽星天竺丸以化痰¶
涎若飲食停滯而作用四君子湯以益脾土山查神麯¶
以消飲食若因脾虗而好睡用五味異功散以補脾氣¶
<pb:KR3e0070_WYG_063-32b>¶
當歸芍藥以生脾血芍藥湏用酒拌炒黄不則酸寒傷¶
脾此假熱以對假寒也若乳母飲酒致兒昏醉好睡者¶
以乾薑陳皮煎湯解之不應用異功散加乾葛即愈矣¶
　　治驗¶
　楊永興子年七嵗嗜卧兼驚乆不愈余曰好睡是脾¶
　氣虗困也善驚是心血虗怯也此心火不能生脾土¶
　子母俱病用補中益氣湯及六味地黄丸加鹿茸而¶
　愈¶
<pb:KR3e0070_WYG_063-33a>¶
　一小兒因母醉後飲乳困睡不醒遍身如丹瘤先君¶
　謂酒毒為患用葛花觧醒湯令子母俱服之而愈¶
　一小兒病後嗜卧飲食少思靣色痿黄中隠青色用¶
　五味異功散加柴胡升麻為末每服錢許日二三次¶
　月餘稍愈又飲食過多更患嘔吐手足並冷飲食頓¶
　减先用六君子湯加升麻柴胡木香乾薑二劑諸症¶
　漸愈又用補中益氣湯為末日服二三次月餘而安¶
　一小兒九嵗患痢後嗜卧唾痰服化痰藥生痰益甚¶
<pb:KR3e0070_WYG_063-33b>¶
　而卧床三年矣靣色痿黄兼白或時青赤右闗脉微¶
　細左闗脉弦數余謂肝火乗脾用六君升麻柴胡三¶
　十餘劑而稍健乃以補中益氣湯間服又各三十餘¶
　劑而少坐又五十餘劑而痊¶
　一女子十一嵗患痢後嗜卧唾痰飲食難化胸腹膨¶
　脹服化痰利氣之劑益甚余謂悉屬脾胃氣虗而飲¶
　食化痰也朝用補中益氣湯夕用五味異功散兩月¶
　而愈又傷食吐㵼用六君子湯月餘不應乃以人参¶
<pb:KR3e0070_WYG_063-34a>¶
　五錢乾薑五分薑棗煎服百餘劑始應仍用補中益¶
　氣湯異功散而痊¶
膽星天竺丸治小兒痰涎上壅喘𠻳不休¶
　　牛膽南星(一/兩)　半夏(湯泡去皮/臍薑汁製)　白附子(湯泡去皮/臍各五錢)¶
　　天竺黄(三/錢)　天麻　防風　辰砂(一錢叧/研水飛)¶
　右為末甘草湯為丸芡實大每服一丸空心薄荷淡¶
　薑湯化下¶
五味異功散¶
<pb:KR3e0070_WYG_063-34b>¶
六君子湯¶
四君子湯(三方見内釣/)¶
補中益氣湯(方見虗羸/)¶
六味地黄丸(方見腎臟/)¶
葛花觧醒湯(方見熱吐/)¶
　　尋衣撮空¶
尋衣撮空許叔微謂之肝熱夫肝主筋筋脉血枯而風¶
引之故手指為之撮斂也宜確服六味地黄丸間有囘¶
<pb:KR3e0070_WYG_063-35a>¶
生之功錢仲陽用㵼青丸此治肝經實熱葢尋衣撮空¶
皆病後之敗症耳求其實熱則百無一二矣治者審之¶
王海藏治血脫尋衣撮空摸床手揚揺頭錯語失神脉弦¶
浮而虗血脫内躁熱之極也氣粗鼻乾此為難治用生¶
地黄連湯主之¶
　　治驗¶
　王少叅孫女年十二嵗脾胃素弱後成疳症發熱小¶
　腹膨脹堅直大便溏㵼氣喘咳𠻳徹夜煩躁不睡鼻¶
<pb:KR3e0070_WYG_063-35b>¶
　塞眼暗譫語其脉大而無根用人参一兩附子三分¶
　腹脹漸减脉漸斂然猶尋衣撮空鼻孔出血用六味¶
　地黄丸料二服如脫乃晝服獨参薑附湯及服地黄¶
　丸料脉漸有根諸症漸愈又用六君子補中益氣湯¶
　而痊(詳見/發熱)¶
　一小兒停食夜驚腹痛服消食丸㵼數次尋衣撮空¶
　靣青黄或色白此脾土受傷肺金休囚肝火旺而然¶
　耳先用異功散加升麻以補脾土用六味地黄丸料¶
<pb:KR3e0070_WYG_063-36a>¶
　以滋肝血稍定各二劑漸愈却用補中益氣湯六味¶
　地黄丸間以異功散而痊¶
　一小兒受驚駭恪服鎮驚化痰等藥忽患前症眼上¶
　靣痿黄或兼青赤此肝經隂血虗陽氣旺而生風耳¶
　當滋肝腎益脾肺遂用異功散而痊¶
　一小兒靣痿黄患瘰&KR1031;忽發靣色青赤此脾氣虗木¶
　火相摶而為患也用補中益氣湯佐以柴胡山梔散¶
　二服加味逍遥散三服諸症漸退又以地黄丸而遂¶
<pb:KR3e0070_WYG_063-36b>¶
　痊¶
　一小兒流注出膿甚多患前症此元氣虗弱内熱而¶
　變耳用八珍湯異功散各數劑方稍緩又數劑而安¶
　又補中益氣湯而愈¶
　一小兒膝癰誤觸其膝出血甚多患前症惡寒靣白¶
　此陽隨隂散而虗寒用十全大補湯加附子三分四¶
　劑未應用人参一兩附子五分薑枣煎服稍退又二¶
　劑頓退乃朝用異功散夕用八珍湯而安¶
<pb:KR3e0070_WYG_063-37a>¶
　一小兒傷風表汗後患前症惡風靣白手足冷用補¶
　中益氣湯五味子汗頓止而諸症漸退又用四劑而¶
　安乃十全大補湯而愈¶
生地黄連湯治血脫尋衣撮空揺頭妄語¶
　　赤芍藥　梔子　黄芩　黄連(各三/錢)生地黄¶
　　川芎　當歸(各七/錢)防風(一錢/五分)¶
　右每服三錢水煎服¶
加味逍遥散¶
<pb:KR3e0070_WYG_063-37b>¶
異功散¶
六君子湯(三方見内釣/)¶
地黄丸(方見腎臟/)¶
補中益氣湯(方見虗羸/)¶
柴胡梔子散(方見發熱/)¶
㵼青丸(方見肝臟/)¶
八珍湯(四物四君二湯合用/)¶
十全大補湯(方見自汗/)¶
<pb:KR3e0070_WYG_063-38a>¶
　　喜笑不休¶
經曰心藏神有餘則笑不休又曰在臟為心在聲為笑¶
在志為喜又火大過曰赫曦赫曦之紀其病笑謔狂妄¶
又云少隂所至為喜笑又云精氣并於心則喜此數者¶
皆言屬心火也若笑不休呻而為腹痛此水乗於火隂¶
撃於陽陽伏熱生狂妄譫語不可聞心之損矣扁鵲云¶
其人唇口赤色者可治青黒者死若腎水虧涸不勝心¶
火而喜笑不休者用六味地黄丸肝火熾盛能生心火¶
<pb:KR3e0070_WYG_063-38b>¶
而喜笑不休者用柴胡清肝散餘兼别症各従其症而¶
恭治之¶
　　治驗¶
　一小兒喜笑常作不安靣赤飲冷手足並熱先用黄¶
　連㵼心湯未二服稍定又用六味地黄丸料煎服頓¶
　愈常服此丸則安月許不服仍前復作又服愈矣¶
　一小兒患前症靣青赤此肝心二經風熱所致也用¶
　柴胡梔子散六味地黄丸漸愈又因乳母大怒發熱¶
<pb:KR3e0070_WYG_063-39a>¶
　先用加味柴胡湯又用加味逍遥散母子服之並愈¶
　一小兒患前症因乳母大怒患血崩寒熱先用加味¶
　逍遥散一劑用當歸補血湯三劑如此治之各數劑¶
　母子並愈¶
　一小兒年十四嵗用心過度飲食失節患喜笑不休¶
　脉洪大而虗靣色赤而或白余用補中益氣湯而愈¶
　次秋科舉飲食勞倦前症復作或兼譫語洪大按之¶
　㣲細如無用人参一兩薑棗煎服稍定又三劑而愈¶
<pb:KR3e0070_WYG_063-39b>¶
　又勞役用心自汗作渇煩躁似癎症先用當歸補血¶
　湯二劑頓安又十全大補湯而尋愈¶
　一女子十六嵗靣色痿黄素沉静喜笑不休月經先¶
　期用柴胡梔子散加味逍遥散而愈次年出嫁不時¶
　復作但作時靣赤勇力發後靣黄體倦朝用補中益¶
　氣湯夕用加味逍遥散而愈後每發悉用前藥即愈¶
當歸補血湯¶
柴胡梔子散¶
<pb:KR3e0070_WYG_063-40a>¶
柴胡清肝散(二方見發熱/)¶
黄連㵼心湯(方見煩躁/)¶
地黄丸(方見腎臟/)¶
　¶
　¶
　¶
　¶
　¶
<pb:KR3e0070_WYG_063-40b>¶
　¶
　¶
　¶
　¶
　¶
　¶
　¶
　薛氏醫案卷六十三¶
