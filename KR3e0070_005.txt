# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.211872
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷五
<pb:KR3e0070_WYG_005-1a>¶
欽定四庫全書¶
　薛氏醫案卷五¶
　　　　　　　　　　　　　明　薛巳　撰¶
　　保嬰粹要¶
　　　寒熱瘰癧¶
小兒瘰癧乃肝膽三焦經風熱或肝疳食積或胎氣所¶
致其症發於項腋或耳前後累累如貫珠當分表裏而¶
治若作痛或赤腫風熱也用人參敗毒散若作痛或寒¶
<pb:KR3e0070_WYG_005-1b>¶
熱肝火也用加味小柴胡湯若隱於肉裏而色不變肝¶
疳食積也用九味蘆薈丸若膿成不潰或潰不斂脾氣¶
虚也用益氣養榮湯凡女子頸腋不問有無結核但作¶
寒熱肝脉長出魚際乃血盛無偶之症用生地黄丸治¶
法雖清肝火湏兼滋腎水以生肝木否則多變為瘵症¶
眼中有赤脉上貫瞳神見㡬條則㡬嵗死無則可治¶
　　　治驗¶
閣老梁厚齋侄患此膿水淋漓其核未消發熱憎寒此¶
<pb:KR3e0070_WYG_005-2a>¶
肝經血氣虚而有熱用補隂八珍湯為主間以清肝益¶
榮湯而愈後復結核日晡熱甚小便赤濇發熱作渴此¶
肝經血虚所致用參芍柴苓湯為主佐以六味丸加柴¶
胡山梔治之而消¶
閣老楊石齋子年十五嵗發熱作渴日晡頰赤脉數無¶
力症屬隂虛有熱用補隂八珍湯五十餘劑又加參茋¶
二十劑而潰但膿水清稀肌肉不生此脾氣虚也以參¶
茋歸术為主佐以白芍藥熟地麥門五味氣血乃復遂¶
<pb:KR3e0070_WYG_005-2b>¶
以必效散一服癧毒去而瘡斂矣¶
閣老張羅峯孫患此掌院公投以化痰削堅之劑夜熱¶
吐痰甚劇邀余治之時值季夏脉浮大按之而濇余曰¶
症屬於肝而反見肺脉當甚於金旺之際至期果卒其¶
嗣中書患勞瘵公以火治之雖少愈而晡熱未止復囑¶
余治其時孟冬脉洪數余謂水虧火旺不冝於夏公愈¶
忌余尋搆謗余由此而歸後季夏中書竟不起翁乃服¶
前言不妄葢二症皆屬隂虚設滋化源猶可冀其生柰¶
<pb:KR3e0070_WYG_005-3a>¶
何見之不早也¶
張光禄子十三嵗患此三年未愈不時寒熱飲食少思¶
此肝火而脾血虚也用益脾清肝散佐以九味蘆薈丸¶
而痊年十六復患莖痿或謂腎氣虚寒服溫補之藥竅¶
出臭津舊痕腫痛予用清肝火藥而愈¶
大尹周應昌子十五嵗患此恪用化痰等劑虛症悉至¶
余曰小便頻數肝經隂虛也兩目連劄肝經風熱也作¶
嘔懶食胃氣虚弱也泄㵼後重脾氣虚陷也用補中益¶
<pb:KR3e0070_WYG_005-3b>¶
氣湯六味地黄丸而痊¶
舉人杜克宏子頸腫發熱四肢發搐口噤痰湧此肝膽¶
經症即急驚風也先用㵼青丸一服又用六味丸二服¶
諸症頓退乃以小柴胡加芎歸山梔鈎藤鈎而安却用¶
補中益氣湯而愈¶
一小兒十四嵗患二年矣膿水清稀肌體骨立晡熱盜¶
汗口乾欬痰此腎水不能生肝木用補中益氣湯六味¶
地黄丸三月餘元氣復而瘡漸愈¶
<pb:KR3e0070_WYG_005-4a>¶
周世菊子十一嵗眉間生一核如赤小豆出血如注發¶
熱倦怠食少體痩此肝經血熱脾經氣虚用柴芍參薈¶
散九味蘆薈丸而愈¶
一女子十六嵗經事不調項側兩臂胸乳脇肋兩股兩¶
腿内外膁有核如榛如豆不計其數隱於肉裡其色不¶
變大按則痛或投以降火消毒不按自痛發熱作渴日¶
晡益甚經水過期左關脉數此肝火血燥也用清肝益¶
榮湯六十餘劑諸症已愈惟項核未消以當歸龍薈丸¶
<pb:KR3e0070_WYG_005-4b>¶
數服及八珍湯加柴胡山梔三十餘劑而痊¶
一女子耳下結核焮痛寒熱此屬肝經風熱用梔子清¶
肝散一劑諸症悉愈後因怒耳前後并額兩角作痛寒¶
熱此兼少陽經症仍以前藥加羗活二劑而痊¶
一女子十五嵗項患五核時常寒熱肝脉弦長而出寸¶
口此血盛無偶之症也用小柴胡湯加生地烏梅治之¶
而愈舎親吳海槎子十五嵗肝膽經部分結數核每服¶
化痰之劑乙巳春形體消瘦膿成不潰脉洪數無力余¶
<pb:KR3e0070_WYG_005-5a>¶
用大補之劑元氣頓復潰者漸愈腫者膿成惑於衆論¶
服内消之劑吐瀉大作而死余治肝膽經症數人至乙¶
巳風木之年實者得痊虚者必殁¶
　　　驚搐瘰癧¶
小兒因驚搐項側肉裏結核屬肝脾之症當治其本而¶
末自退假如因外邪而致者清表為主木旺而致者清¶
肝為主停食而致者消𨗳為主脾傷而致者調中為主¶
大凡肝木自病驚搐痰壅目瞤抽搐等症是為有餘宜¶
<pb:KR3e0070_WYG_005-5b>¶
凉肝生血實脾土則火自息而風自定矣若肝木侮脾¶
土而致前症是為不足宜滋腎水實脾土則肝得血而¶
熱自退風自息矣其食積致痰而患者當調補脾胃脾¶
胃既徤則食化痰清而核亦自消矣若用金石香燥之¶
劑脾損隂消不惟結核不散適足以成慢驚矣¶
　　　治驗¶
冬官朱小溪子項間結核面色痿黄肌體消瘦咬牙抽¶
搐頭揺目劄此肝木尅脾土用六君子湯九味蘆薈丸¶
<pb:KR3e0070_WYG_005-6a>¶
而愈¶
謝吏部子項間及四肢結核乆潰形體骨立大便不調¶
小便頻數此肝脾之症用九味蘆薈丸補中益氣湯而¶
愈¶
吳侍御子項乆結核目劄唇動揺頭抽搐此風木凌脾¶
土用皁角子丸補中益氣湯漸愈九味蘆薈丸而愈¶
下堡顧斐齋𤣥孫甫週嵗項間結核兩臂反張索敗毒¶
之藥余意其症屬肝經血燥未敢付藥翌早請治詢之¶
<pb:KR3e0070_WYG_005-6b>¶
嘗患驚風或用硃砂等劑服之以致此耳遂與六味丸¶
滋其肝血一服而愈盖硃砂金石之藥大助陽火况小¶
兒臟腑脆軟不可用也嘗觀周禮註以硃砂雄黄等為¶
五毒内經以石藥之氣為慓悍宋史以火煉硃砂牙硝¶
生犀等為化毒丹薛居正服之而暴卒夫何今人執古¶
偏方用金石之藥耶或用抱龍丸及黄連大寒諸藥皆¶
遭其毒予不能不為之惻然也因併及之¶
儒者王文逺子痰盛發搐服金石香散之劑手足筋攣¶
<pb:KR3e0070_WYG_005-7a>¶
此肝血復傷即急驚風也遂用加味小柴胡加鈎藤鈎¶
山梔芎歸一服六味丸料加五味門冬而安¶
一小兒病後遇驚即痰盛咬牙抽搐揺頭作渴却服腦¶
麝硃砂等藥以致慢驚而卒¶
　　　流注¶
小兒流注或因閃跌瘀血滯於隧道或因脾虛濕痰流¶
於經絡或因肝火氣逆結於肢節或因元氣虚弱外邪¶
摶於肉裏或因脾經積熱或因禀賦所致乃不足之症¶
<pb:KR3e0070_WYG_005-7b>¶
也治法閃跌氣滯者和血定痛丸濕痰濕熱者徤脾滲¶
濕湯肝熱風熱者九味蘆薈丸食積脾熱者四味肥兒¶
丸禀賦鬱火者九味蘆薈丸間以補元氣扶脾胃則未¶
成者自散已成者自潰若膿成而未潰者元氣虛也先¶
補而針之庶使膿毒不致内攻氣血不致陷脱若膿出¶
而反痛氣血虛也八珍湯作嘔少食胃氣虛也四君子¶
湯欲嘔不食或腹脹有痰脾胃傷也六君子湯口噤搐¶
搦等症氣血虚極而變症也十全大補湯内傷晡熱隂¶
<pb:KR3e0070_WYG_005-8a>¶
血虛於内也四味參苓白术表熱惡寒者陽氣浮於外¶
也十全大補湯仍審其傳變兼變而治之若熱來復去¶
晝見夜伏晝伏夜發或時節而動是謂虛熱當亟補元¶
氣色赤腫硬而膿稠尚可治不赤腫破而膿清脉大寒¶
熱發渇不受補者皆不治¶
　　　治驗¶
鴻臚楊國威子年十二左脇下患此或用流氣敗毒之劑¶
至半載而潰又用十宣托裏之類年餘不斂左右脉數¶
<pb:KR3e0070_WYG_005-8b>¶
而無力左關脉弦而細短此膽經之症葢膽屬肝因腎¶
水不足肝木血燥而然遂用六味地黄丸以補腎水用¶
九味蘆薈丸以清肝火而愈¶
通府李振之子十六嵗腰患之三年不愈色黯下陷此¶
腎經之症寒氣逆於肉裏其腰必傴矣内宜滋化源以¶
生腎水外宜散寒邪以接陽氣可保其生不信仍以雜¶
治元氣益虛七惡蜂起始從余言而果驗¶
州守陳克明子閃右臂腕腫痛或用流氣等藥加發熱¶
<pb:KR3e0070_WYG_005-9a>¶
惡寒飲食少思口舌乾渇腫痛愈熾形氣益疲此脾氣¶
復損遂以助脾胃壯氣血為主佐以外治之法而愈¶
地官黄北盤子腿患之腫痛發熱作濕毒治之虚症悉¶
至余謂元氣虛外邪所乗用十全大補湯如聖餅而愈¶
吳江龎氏子臂肘腫硬或用流氣飲肉色不變飲食少¶
思余曰此肝脾虚症先用六君子加桔梗薄桂飲食漸¶
進又用補中益氣加桔梗薄桂茯苓半夏及如聖餅而¶
消¶
<pb:KR3e0070_WYG_005-9b>¶
一小兒腋下腫年餘而潰形體日瘦○一小兒股内結¶
核如桃堅硬如石寒熱作渴飲食少思○一小兒小腹¶
一塊三月而潰延及左脇出膿不止○一小兒耳前結¶
核潰而不愈又結三核○一小兒乳間頸下及缺盆各¶
腫一塊○一小兒脇下患腫乆而不潰俱用補脾胃之¶
藥及九味蘆薈丸並愈余北仕時有留都賈學士子年¶
十六患二載矣公陞北宗伯邀治診其脉洪大而數膿¶
清熱渴食少體倦夜間盜汗午前畏寒余曰真氣不足¶
<pb:KR3e0070_WYG_005-10a>¶
邪氣有餘治之無功公聞之改容曰宦寓留都如大旱¶
之望雲霓今得君一診冀吾兒之必生何固辭也懇治¶
午前以四君加芎歸炙草午後以四君加麥門五味參¶
茋兩月諸症遂可一二公喜曰是吾兒也余曰未也有¶
一逺醫自薦以滲利之劑保其必生公竊喜未㡬公奉¶
使荆襄此醫治已三月形體骨立公還大駭復懇於余¶
余奉命南下辭不治後果殁¶
一小兒閃腿腕壅腫形氣怯弱余欲以補氣血為主佐¶
<pb:KR3e0070_WYG_005-10b>¶
以行散之劑反内服流氣飲外敷寒凉藥加發熱惡寒¶
形體愈虛復求治余曰惡寒發熱脉息洪大屬氣血俱¶
虛治之無功後内潰瀝盡氣血而亡¶
　　　鶴膝風¶
小兒鶴膝風其腿漸細而膝愈粗如鶴之膝故名之因¶
禀賦不足外邪乗之初則膝内作痛外色不變伸屈艱¶
難一二月間焮腫而作膿者可治腫硬而不作膿者難¶
治或三四月或半載後膿成自破者尤難治其初起腫¶
<pb:KR3e0070_WYG_005-11a>¶
硬膿成未潰者用大防風湯為主佐以益氣養榮湯膿¶
潰者用益氣養榮湯為主佐以大防風湯和血定痛丸¶
切不可用十宣流氣等藥若禀賦不足氣血不榮肌肉¶
消瘦膝骨粗大乃由腎氣不能生髓故不榮於骨也當¶
用加味地黄丸補之若不潰或潰不斂或有發熱等症¶
皆為氣血兩虚須以補益為主否則必變他症慎之¶
　　　治驗¶
地官王天成姪患此大潰不斂體倦食少口乾發熱日¶
<pb:KR3e0070_WYG_005-11b>¶
晡尤甚用十全大補湯五劑以補元氣復用大防風湯¶
一劑以散其邪月餘諸症悉退遂用補中益氣為主佐¶
以大防風湯而斂¶
儒者胡濟之姪患此潰而不斂不時寒熱小便赤澁用¶
十全大補湯加麥門五味諸症頓退乃去桂常服佐以¶
和血定痛丸間用獨活湯而愈¶
　　　胎毒發丹(一名胎瘤/)¶
小兒丹毒乃禀毒於胎胎或風熱相搏或頻浴熱湯或¶
<pb:KR3e0070_WYG_005-12a>¶
着烘衣其赤暈遊走者乃血隨風熱也其微赤而兼白¶
者外寒束其腠理也若禀熱毒風熱者用敗毒散化毒¶
丹大便秘者用大連翹飲頻浴或烘衣者用清熱凉血¶
飲甚者必用砭法令人多吮患處取毒聚一處方砭而¶
泄之若發於四肢毒入腹者難治治法雖多惟砭有回¶
生之功亦有女子年十五六經未行而常患此血熱也¶
以四物黄芩柴胡荆防或加味逍遥散行經自愈¶
　　　治驗¶
<pb:KR3e0070_WYG_005-12b>¶
少叅史南湖孫乙未生丙申正月隂囊赤腫余作胎毒¶
治之而瘥後患發熱痰熱等症診其母有欝火血熱用¶
解鬱凉血之藥子母俱服而愈至六月初患吐㵼小便¶
赤澁兩眼瞤動投參术之類不應以為慢驚然欲用附¶
子之藥請余議視其寅夘關脉赤此屬風熱用柴胡清¶
肝散加鈎藤鈎木賊草一劑即愈至丁酉正月初旬頸¶
患熱毒膿出貼藥感風發熱翌日頭面黯腫如大斗兩¶
耳厚寸許此風熱上攻血得熱而然急砭兩額出黒血¶
<pb:KR3e0070_WYG_005-13a>¶
二盞許次砭面額亦如之隨用清熱化毒湯腫黯十退¶
七八翌日又砭各處血不甚黒乃止仍用前藥去牛蒡¶
子加熟地黄而愈此症若砭緩則血凝滯或為破傷風¶
皆致死¶
劉欽天之子腿如霞遊走不定先以蔴油塗患處砭出¶
惡血其毒即散用九味解毒散一劑而安¶
一小兒患之外勢雖輕内苦便閉此患在臟也服大連¶
翹飲敷神功散而瘥¶
<pb:KR3e0070_WYG_005-13b>¶
一小兒遍身皆赤砭之投解毒藥而愈○一小兒不從¶
砭治毒入腹而死¶
一小兒臀患之赤暈走散令人頻吮患處使其毒聚於¶
吮所乃砭出黒血餘暈塗以加味神功散時以金銀花¶
甘草節為末用人乳汁調服而愈月餘後兩足赤腫仍¶
治以前法而痊數日後兩足復赤或用犀角解毒之類¶
乳食不進其腹膨脹此復傷其脾胃也仍敷前藥服補¶
中益氣湯加茯苓而瘥¶
<pb:KR3e0070_WYG_005-14a>¶
一小兒腿患之神思如故乳食如常此毒發於肌表余¶
謂砭泄其毒不必服藥其家不信外敷寒凉内服峻厲¶
傷其脾胃腹乃膨脹乳食不進而歿夫寒凉凝結瘀毒¶
峻劑復傷生氣不死何待¶
一女子赤暈如霞作痒發熱此肝經血熱用小柴胡加¶
生地連翹丹皮而愈凡女子天癸將至婦人月經不調¶
被驚着惱多有此症治當詳審¶
一女子十二嵗善怒睡中抽搐遍身作痒飲食少思此¶
<pb:KR3e0070_WYG_005-14b>¶
肝火風熱脾土受侮仍用柴參术苓湯以清肝火凉肝¶
血徤脾胃而愈半載後遍身起赤痕或時昡暈余曰肝¶
火熾盛血得熱而妄行也其夜果經至¶
　　　傷食發丹¶
小兒傷食發丹乃因脾胃之氣不足為患用四君加山¶
梔柴胡神麯若赤既退而仍熱此脾胃之氣未復用四¶
君加當歸芍藥若因脾經風熱相摶而患用人參消風¶
散加連翹山梔若脾虚發熱而患用四君加川芎蒼术¶
<pb:KR3e0070_WYG_005-15a>¶
苟槩用發散以攻其末必至慢驚矣¶
　　　治驗¶
張儀部子每停食身發赤暈用清中解鬱湯而愈越月¶
忽揺頭咬牙痰盛發搐吐出酸腐待其吐盡翌日少以¶
七味白术散次日又以參苓白术散調理脾胃遂不復¶
患大抵吐後兒安不必更服藥也¶
杜欽天之子停食大便不通四肢赤色用枳實厚朴山¶
查黄連神麯便通赤止更頭暈咳𠻳此脾氣虚而不能¶
<pb:KR3e0070_WYG_005-15b>¶
生肺金用六君子湯而愈¶
張廷評子停食面赤用清熱發散之劑腹脹痰喘倦怠¶
惡寒此脾胃傷而不能生肺金用六君桔梗以補脾肺¶
山查神麯以消餘食頓愈¶
舉人余時正子患此服發表之劑手足抽搐服抱龍丸¶
目瞤氣喘痰甚此脾胃虚弱而慢驚也無風可祛無痰¶
可逐乃虚象也遂用六君加附子一劑而安再劑而痊¶
一小兒停食服通利之劑作嘔腹脹此脾胃復傷用補¶
<pb:KR3e0070_WYG_005-16a>¶
中益氣湯而愈¶
秀才夏忠齋子停食服辛熱之劑腹脹如蠱脉洪而數¶
内作膿也不信果便膿而死¶
　　　癍疹¶
小兒癍疹或因風寒收斂腠理濕熱拂鬱或因新浴見¶
風相摶為患盖癍發於膚外則多痛疹隱於肉内則多¶
痒疹而痒者消風散痛者犀角散癍而痛者清解散便¶
秘者解毒散潔古先生云二者並出小兒難禁防患他¶
<pb:KR3e0070_WYG_005-16b>¶
症切不可下必用安裏之藥為主若便秘則微䟱之身¶
溫為順身凉為逆大要外不冝敷貼寒凉内不冝尅伐¶
元氣海藏先生云此症首尾俱不可下為癍未見於表¶
下之則邪氣不得伸越故禁首不可下也為癍毒已顯¶
於外下之則癍氣逆陷故禁尾不可下也¶
　　　治驗¶
司㕔徐東白子瘙痒發熱體倦少食此脾肺氣虚外邪¶
相摶先用消風散二劑隨用補中益氣湯加茯苓芍藥¶
<pb:KR3e0070_WYG_005-17a>¶
而愈¶
喬秋官子作痛發渴乃服發表之劑其症益甚形氣倦¶
怠脉浮而數此邪在經絡誤散表而損其真也用人參¶
安胃散補中益氣湯而愈若主祛風必成慢驚矣¶
豐考功子作痒發熱用犀角消毒散一劑頓作吐㵼此¶
邪氣上下俱出其疹果消勿藥自愈¶
　　　五臟疳瘡(五臟痞塊同治/)¶
小兒頭面耳項等處或如瘡疥或如結核乃五臟受病¶
<pb:KR3e0070_WYG_005-17b>¶
而發於外或有積塊成形於腹内者名五疳之症盖疳¶
乾也或哺食太早或恣食甘肥或因峻利之藥重亡津¶
液虚火熾甚或因乳母飲食起居七情所致但調補其¶
内諸病自愈若口蝕爛身體壯熱顋唇赤色或作腫痛¶
胷膈虚煩或咽乾飲水掌熱便赤盜汗作渴囓齒虛驚¶
名曰心疳宜用安神丸之類若鼻外生瘡眼目赤爛肢¶
體似癬兩耳前後項側缺盆兩腋結核或小腹内股玉¶
莖隂囊睾丸腫潰小便不調揺頭側目白膜遮睛惡明¶
<pb:KR3e0070_WYG_005-18a>¶
畏日肚大青筋口渴下痢名曰肝疳冝用地黄蘆薈二¶
丸主之若頭不生髪或生瘡痂或髪成穂或人中口吻¶
赤爛腹大吐逆飲食不化口乾嗜土瀉下酸臭小便白¶
濁或合目昏睡惡聞木音名曰脾疳冝用肥兒丸主之¶
若鼻外生瘡咽喉不利頸腫齒痛咳嗽寒熱皮膚皺錯¶
欠伸少氣鼻痒出涕鼻䘐目黄小便頻數名曰肺疳冝¶
用地黄清肺飲主之若腦熱吐痰手足如氷寒熱往來¶
滑泄肚痛口臭作渴齒齦潰爛𤓰黒面黧身耳生瘡或¶
<pb:KR3e0070_WYG_005-18b>¶
耳出水名曰腎疳冝用地黄丸主之大凡疳火上炎或¶
痘毒上攻為患甚速名為走馬疳急敷雄黄散服大蕪¶
荑等湯輕則牙齦腐爛唇吻腫痛可治重則牙齒蝕落¶
顋頰透爛飲食不入不可治¶
　　　治驗¶
職方陳莪齋孫三嵗面頰患瘡將蝕兩目此肝疳之症¶
用大蕪荑湯二劑而愈¶
陳司㕔子遍身生瘡面色痿黄腹脹内熱大便不調飲¶
<pb:KR3e0070_WYG_005-19a>¶
食少思倦怠口乾病屬肝脾用大蘆薈丸不月而愈¶
俞廷評子目劄面青食少體倦大便滑泄此木乗土用¶
芍藥參苓飲而愈¶
工部陳樿亭長孫腹内一塊小便不調或用行氣破血¶
等藥發熱口乾體瘦懶食㡬成瘵症面黄兼青此肝脾¶
之疳用補中益氣湯煎送大蘆薈丸四服又用前湯加¶
車前子煎送六味丸四服又用青肝火生肝血之藥而¶
愈¶
<pb:KR3e0070_WYG_005-19b>¶
一女子十二嵗目生白翳面黄浮腫口乾便泄用四味¶
肥兒丸而痊¶
一小兒目劄畏明年餘矣此肝經虛熱用地黄丸補腎¶
而痊若肝經實熱兼用瀉清丸若肝經血少風熱亦用¶
地黄丸盖虛則補其母實則瀉其子也¶
一小兒十一嵗兩耳後腦下各結一核色不變不作痛¶
面色痿黄體倦口乾去後不調用蘆薈丸治之諸症頓¶
愈而核亦消¶
<pb:KR3e0070_WYG_005-20a>¶
張掌科子未周嵗目内有翳余謂此禀母之肝火也詢¶
其母乃侍媵素多恚怒且患瘰癧目疾自乳其子余因¶
併治其母稍愈後張外補醫與異治其子遂瞽¶
一小兒鼻外生瘡不時揉擦延及兩耳○一小兒視物¶
不明鼻内或痒或生瘡用四味肥兒丸並愈¶
一小兒耳内出水耳外生瘡膿水淋漓經嵗不愈余用¶
九味蘆薈丸而愈¶
一小兒遍身如疥或痒或痛肌體消瘦日夜發熱口乾¶
<pb:KR3e0070_WYG_005-20b>¶
作渴大便不調年餘不愈用蘆薈丸而痊¶
　　　口瘡¶
小兒口瘡或母食厚味或兒嗜甘肥喜冷飲食者屬實¶
熱用瀉黄散畏冷飲食者屬虛熱用補黄散若飲食少¶
思作渴引飲大便不實者脾胃虚弱也用七味白术散¶
若停滯顋頰焮腫者脾胃虚而熱鬱先用人參安胃散¶
後用七味白术散午後益甚四物加白术茯苓麥門五¶
味如不應用補中益氣湯或以茱萸末塗脚心若疳積¶
<pb:KR3e0070_WYG_005-21a>¶
虚火炎上齒齦腐爛當從口疳論治若馬牙重舌但以¶
線針刺出血即愈不必服藥若口瘡兼弄舌舒舌其因¶
不同弄舌者㣲露即收此得於病後脾氣虧損也急用¶
補中益氣湯補之舒舌者出長收緩此乃心脾有熱少¶
與㵼黄散主之¶
　　　治驗¶
地官李北泉子十嵗每口舌生瘡服凉藥即愈年至十¶
五復患之服四物加黄栢方愈¶
<pb:KR3e0070_WYG_005-21b>¶
吏部姚海山子口内生瘡用寒凉之劑更加發熱飲湯¶
不絶余用補中益氣加炮薑一劑而愈¶
工部張頥齋子二嵗口舌生瘡症屬胃火敷栁華散加¶
味解毒散而愈後因傷食吐瀉不時弄舌用四君子湯¶
而愈此症亦有發搐痰喘者皆中氣受傷而虚熱也亦¶
用前湯即愈¶
唐儀制子口舌生瘡延及頭面胸臂膿水淋漓此胎毒¶
之症内用牛黄解毒丸外以當歸膏調黄栢末塗之而¶
<pb:KR3e0070_WYG_005-22a>¶
愈¶
鄭司諫子口舌生瘡齒齦腐爛延及頭面膿水淋漓體¶
瘦瘙痒此脾經疳熱用肥兒丸及大楓膏而愈¶
　　　瘡瘍(與痘瘡叅看/)¶
小兒瘡痬乃胎中遺熱或母食厚味所致若腫焮疼痛¶
冝消毒熱渴便秘冝䟱𨗳不消散不成膿冝托裡大凡¶
腫起或結核作痛者用犀角消毒丸腫焮痛甚者用活¶
命飲若腫硬色白用如聖餅腫硬色赤用隔蒜灸若膿¶
<pb:KR3e0070_WYG_005-22b>¶
成而不潰冝托裡有膿即刺之若肉赤而不斂用四物¶
參术以補血肉白而不斂用四君加芎歸以補氣食少¶
體倦而不斂用六君加芎歸升麻以補脾若煩躁時嗽¶
腹痛渴甚大便無度小便如淋膿毒痛甚目視不正喘¶
粗恍惚嗜卧不食服藥而嘔四肢浮腫此脾胃虚損血¶
氣虧極之惡症並用補中益氣或六君子亦可轉危而¶
安若動息自寜飲食知味便利調匀膿潰腫消神彩精¶
明語聲清朗此血氣無虧之善症也善候多而惡候少¶
<pb:KR3e0070_WYG_005-23a>¶
或脉㣲濇遲緩者易愈惡候多而善候少或脉洪大粗¶
散者難治余嘗治七惡並至但用前二湯補其脾胃多¶
有復生者故丹溪先生云但見腫痛參之脉症虚弱便¶
與滋補氣血可保終吉若用驅逐敗毒虚虚之禍不免¶
矣¶
　　　治驗¶
太常邊華泉子三嵗面生小瘡内服發散外敷蝕藥面¶
目腫焮視其寅關脉青而㣲赤此風熱也症輕而劑重¶
<pb:KR3e0070_WYG_005-23b>¶
表裏皆傷俾洗去前藥用補中益氣加白芷桔梗一劑¶
而愈¶
王通府子腿患毒膿已成腫痛發熱作嘔少食用托裏¶
散而膿潰翌日吐㵼發搐乃膿潰而脾氣復虚也余用¶
薑术補中湯而安仍用托裏而愈¶
戚侍御子頸間患毒膿成不潰此氣虚也當刺之不從¶
至脹痛始針膿出即安此症若膿已成急刺去用紙撚¶
蘸蔴油絍瘡口以膏藥貼之兒安不必服藥凡小兒瘡¶
<pb:KR3e0070_WYG_005-24a>¶
毒不愈或愈而復發多因母食厚味或有熱症冝於治¶
母藥中加漏蘆令母服之並痊¶
南都葉太守孫兩臂患毒敷服皆寒凉兩臂腫硬當助¶
胃壯氣以解凝寒乃用補中益氣加茯苓半夏薄桂服¶
之更以如聖餅熨之而愈凡患腫硬不拘赤白不問痛¶
否但未成膿者用如聖餅或熱葱熨其效如神¶
儒者陳方洲女十嵗左耳下連項赤腫頭痛此少陽膽¶
經火症用梔子清肝散而消○一小兒所患相同作嘔¶
<pb:KR3e0070_WYG_005-24b>¶
懶食此木尅脾土用小柴胡去黄芩加茯苓芍藥治之¶
而消○一小兒患亦同前因誤服寒凉虧損脾胃以前¶
藥更加木香而消¶
一小兒缺盆患之發熱作痛此膿内潰所致症屬肺經¶
喜其左顋白右顋黄而乃脾土生肺金也遂針出膿用¶
托裏藥而愈¶
都憲王涵峯幼子項患毒膿成不出兩顋皆白余曰此¶
肝膽虚熱之症今顋白乃肺金尅肝木也當急用針并¶
<pb:KR3e0070_WYG_005-25a>¶
調補脾氣不信余言果内潰而歿¶
　　　瘡疥¶
小兒瘡疥有膏粱積熱有肝熱腎熱有父母遺熱治法¶
若遺熱用化毒丹厚味用肥兒丸肝熱用九味蘆薈丸¶
腎熱用六味地黄丸若兼項側有核用九味蘆薈丸兼¶
齒齦潰爛用六味地黄丸¶
　　　治驗¶
南都劉太守子患此肌體消瘦便滑寒熱齦爛口渴此¶
<pb:KR3e0070_WYG_005-25b>¶
腎疳也用六味地黄丸更搽解毒散而愈¶
劉鴻臚子頭面初起似癬非癬不時作痒乆則焮赤膿¶
水淋漓延及遍身用加味消毒散及搽清凉散解毒散¶
而愈¶
閣老靳介菴子三嵗或痛或痒膿水淋漓此胎毒為患¶
用牛黄解毒丸更以當歸膏調黄栢末塗之乳母以解¶
毒散加漏蘆服之而愈¶
一小兒遍身生瘡久而不愈胗其乳母有肝火血燥之¶
<pb:KR3e0070_WYG_005-26a>¶
症用加味逍遥散更加漏蘆治之用當歸膏調山梔黄¶
栢末塗兒患處俱愈¶
　　　痘毒¶
小兒痘疹餘毒輕則肌表津淫瘙痒重則肢節壅腫作¶
痛若發熱而大便秘結者犀角消毒散發熱而大便調¶
和者清熱消毒散大便調和而渴者麥門冬飲腫痛發¶
熱而渴者仙方活命飲大凡根赤而作痒者血虚也四¶
物加牡丹皮色白而作痒者血虚也四君加當歸芍藥¶
<pb:KR3e0070_WYG_005-26b>¶
色赤而作痛者血熱也四物加連翹金銀花色白而不¶
焮痛者血氣虚也托裏散不成膿或不腐血氣俱虚也¶
八珍湯膿既潰而不歛脾氣虚也六君子湯按之隨指¶
復起者内有膿也即刺之勿使内攻膿出兒安不必服¶
藥如膿清稀或反作痛或倦怠熱渴或作痛等症皆屬¶
氣血虚甚急以參茋歸术之類補之若虛中見惡症者¶
不可救實中無惡症者多自愈辛夘南畿患痘甚衆十¶
死八九壯年者亦然云服硃砂痛苦頓解食毒物肢體¶
<pb:KR3e0070_WYG_005-27a>¶
如錐大人且然小兒豈能勝哉當深戒之丹溪先生云¶
痘癰多是餘毒血熱王海藏先生云肝虚則入目肺虚¶
則為疥發於骨節者腎之虚發於肌肉者脾之虚發於¶
口齒咽喉腫痛者各隨本經見症治之¶
　　　治驗¶
進士曹時用子痘疳蝕陷敷以雄黄銅緑及服加味解¶
毒散而愈○一小兒遍身膿水淋漓以經霜茅草研末¶
鋪於寢席更服前散而愈用神效當歸膏調敷之尤妙¶
<pb:KR3e0070_WYG_005-27b>¶
南都姚太守子腿膝腫痛此因脾胃虚而毒流注先用¶
活命飲四劑腫痛頓減再用補中益氣湯及六味地黄¶
丸而痊¶
表姪方位兩臂腿腕焮赤腫強不能舉動俱以為痼疾¶
余用黄豆末熱水調敷服活命飲二劑而消¶
表姪方位兩目赤腫痛不可當此肝火為患用四物合¶
小柴胡山梔牛蒡子生甘草倍用榖精草數劑而愈¶
一小兒腿膝腫潰而膿水不止内熱晡熱體倦肌痩此¶
<pb:KR3e0070_WYG_005-28a>¶
元氣復傷也用補隂八珍湯六味丸三月餘而愈¶
　　　天疱瘡¶
小兒天疱瘡乃脾肺二經風熱而發若發熱焮痛者用¶
人參敗毒散發熱咳嗽者加味抱龍丸發熱寒熱者清¶
氣消毒散熱渴便秘者用加味清凉飲此肌膚之症當¶
去毒水以黄栢蚯蚓屎敷之用當歸膏亦善兒既安不¶
必服藥¶
　　　治驗¶
<pb:KR3e0070_WYG_005-28b>¶
劉司㕔子患此焮赤發熱敷金黄散服大連翹飲三劑¶
少愈更用加味解毒散而痊¶
一小兒焮痛發熱挑去毒水以金黄散敷之更服荆防¶
敗毒散而愈更用柴芍參苓散而安¶
考功楊璞菴幼子服敗毒之劑喘嗽唇白此藥傷脾肺¶
先用補中益氣加茯苓麥門五味一劑諸症悉退後去¶
門冬五味加桔梗白芷二劑全愈¶
　　　楊梅瘡(近時名/)¶
<pb:KR3e0070_WYG_005-29a>¶
楊梅瘡乃天行濕毒有傳染而患者有禀賦而患者受¶
症在肝經故多在下焦發起治失其法多至蝕傷眼目¶
腐爛腎莖拳攣肢節原其初起有上體多者先用荆防¶
敗毒散下體多者用龍膽㵼肝湯大便秘者用大連翹¶
飲後用換肌消毒散為主若蝕眼目兼以九味蘆薈六¶
味地黄二丸肢節拳攣者兼用蠲痺解毒湯若脾胃虧¶
損而不能愈者先用六君子湯若氣血虚弱而不能愈¶
者先用八珍湯後用換肌消毒散若槩用輕粉等劑多¶
<pb:KR3e0070_WYG_005-29b>¶
致不起¶
　　　治驗¶
一週嵗小兒染此誤薰銀硃之藥昏憒不乳遍身無皮¶
余用菉豆黄栢末遍鋪於蓆令用睡卧更用金銀花生¶
甘草末白湯調服漸愈若瘡乾燥更用當歸膏若誤用¶
輕粉亦以前法解之¶
一小兒患此年餘形體消痩日晡熱甚余晨用八珍湯¶
夕用換肌散并太乙膏三月餘而愈¶
<pb:KR3e0070_WYG_005-30a>¶
一小兒三年不愈肌體消瘦膿水淋漓此因元氣虚耗¶
而兼肝症用換肌散九味蘆薈六味地黄二丸兩月餘¶
愈¶
　　　黄水粘瘡¶
小兒黄水粘瘡屬脾肺二經風濕熱所致若邪在表而¶
痒痛者輕則用犀角消毒散重則連翹防風湯邪在内¶
而大便秘者輕則用九味解毒散重則用連翹飲若頭¶
目不清憎寒壯熱便秘表裏俱有邪也用加味清凉飲¶
<pb:KR3e0070_WYG_005-30b>¶
治之¶
　　　治驗¶
毛通府子患此夘關脉黄兩目時劄形體困倦此土虛¶
木旺當用和肝補脾湯及服敗毒散前症益甚更加吐¶
㵼不食遍身發泡余仍用前湯撥去泡水以菉豆甘草¶
末頻鋪蓆上任其睡卧後用神效當歸膏而痊¶
沈尚寳子發疙&KR1792;或用大連翹飲致腹脹少食此表症¶
而反㵼其裏致元氣復損也余用補中益氣湯治之漸¶
<pb:KR3e0070_WYG_005-31a>¶
愈¶
一小兒疙&KR1792;作痒發熱既破膿水淋漓此肝火血熱用¶
加味逍遥散而愈¶
一女子十四嵗遍身疙&KR1792;搔破成瘡膿水淋漓發熱煩¶
躁日晡益甚乃血氣虛而有熱用加味逍遥散而愈¶
　　　痔瘡¶
小兒痔瘡或因胎熱或因熱痢或因厚味所致盖肛門¶
腫痛者濕熱也作痛者風熱也便秘者火盛也清膿者¶
<pb:KR3e0070_WYG_005-31b>¶
熱熾也濕熱者加味槐花散之類風熱者秦芁蒼术之¶
類便秘者潤燥湯清之膿潰者黄茋散托之¶
　　　治驗¶
侍御陸釣雪子患此彼執用寒凉之藥肢體倦怠飲食¶
少思肛門重墜大便不實余曰此脾胃傷而中氣陷故¶
爾用補中益氣湯加酒炒白芍藥白术茯苓而康¶
倪二守孫肛門腫痛出血水年餘矣忽吐血便血皆紫¶
而成塊此膓胃積熱用犀角地黄湯頓止更用金銀花¶
<pb:KR3e0070_WYG_005-32a>¶
炙甘草末白湯調服半載而痊¶
　　　肛門作痒¶
小兒肛痒或嗜甘肥大腸濕熱壅滯大便秘結或濕毒¶
生蟲而蝕肛門若濕熱壅滯者用四味肥兒丸大便秘¶
結者用清凉飲蟲食肛門者先用化䘌丸後用四味肥¶
兒丸外以雄黄散納肛内若因病不食蟲無所養而食¶
臟食肛者其齒齦無色舌上盡白四肢倦怠當視其上¶
唇内有瘡唾血如粟心内懊憹此蟲在上食臟若下唇¶
<pb:KR3e0070_WYG_005-32b>¶
内有瘡此蟲在下蝕肛門若食肛透内者不治道藏經¶
云諸蟲惟上半月頭向上可用藥追之望後頭向下患¶
者親自烹餁蟲聞香味頭即向上亦可追之¶
　　　治驗¶
一小兒肛門作痒余以為大腸經風熱用槐角丸○一¶
小兒連肛門連隂囊痒余以為肝經濕熱用龍膽㵼肝¶
湯蘆薈丸○一小兒吐嘔青沬腹脹筋青唇口紫黑余¶
以為肝木尅脾土用火蘆薈丸並愈¶
<pb:KR3e0070_WYG_005-33a>¶
　　　&KR0504;癰¶
小兒囊癰屬肝經濕熱或胎禀熱毒初起腫痛用龍膽¶
㵼肝湯三四劑如不消用托裏以速其膿若膿未潰而¶
小便不利毒壅滯也當滲之膿已成而不利者膿壅塞¶
也當針之膿去而痛不減者當解毒膿去而反痛者當¶
補托甚者隂囊盡潰睾丸懸露亦不為害若疝氣誤服¶
熱劑隂囊腫痛亦治以前法¶
　　　治驗¶
<pb:KR3e0070_WYG_005-33b>¶
司徒李杏岡仲子小便澁滯腫痛寒熱此肝經濕熱用¶
龍膽㵼肝湯而消但内熱倦怠此兼脾氣虚弱用四君¶
子加柴胡山梔芎歸而愈¶
林侍御子二嵗腫痛寒熱尅伐過多不能成膿用托裏¶
清肝散而潰又用托裏散而斂後寒熱如瘧小便閉塞¶
亦屬肝火用小柴胡加山梔龍膽草車前子而愈¶
鮑尚寶子三嵗大潰痛甚煩躁飲冷此餘毒尚在與活¶
命飲二劑腫痛頓退與四君加柴胡山梔四劑諸症既¶
<pb:KR3e0070_WYG_005-34a>¶
退再以托裏散而斂¶
　　　下疳并陰痿¶
小兒下疳隂痿屬肝火濕熱若下疳腫痛發熱用九味¶
柴胡湯小便赤濇用小龍膽㵼肝湯其腎莖萎軟乃肝¶
火濕熱盖肝火屬木得雨露則森立遇酷日則痿軟若¶
誤為虚寒投以熱劑輕則囊莖生瘡重則腐而不斂皆¶
冝滋腎水生肝木清肝火經云肝氣熱則筋痿故宗筋¶
弛縱腎莖腫脹或出白液或痒痛或裏急筋縮挺縱不¶
<pb:KR3e0070_WYG_005-34b>¶
收或精隨便下名筋疝俱屬肝火與腎無干也¶
　　　治驗¶
宗伯黄久菴子春初生時母棄淹於水逾日不死始收¶
之遂成喘嗽又頷腋臂背股各結塊核潰而色紫若誤¶
觸之痛應於心服辛温化毒等劑綿延不愈時巳弱冠¶
詢治於予予曰初生而喘嗽者乃飲冷傷肺也既長而¶
喘嗽者乃肝火刑肺也故結核俱在肝膽部分始用補¶
中益氣湯後用九味蘆薈丸不月諸症咸愈此禀父母¶
<pb:KR3e0070_WYG_005-35a>¶
之肝火而患也¶
吳江庠生史𤣥年自乳兒時即患目疾年二十嵗目劄¶
頭揺用六味丸加五味子而安一日前症復作目忽生¶
翳余用聰明益氣湯并前丸即愈既而前症反甚形氣¶
消瘦脉洪大數用補中益氣湯及前丸而肺症悉平後¶
因赴選勞役患痢形氣憊弱肺洪大弦長按之㣲細仍¶
用前湯送香連丸而痢止再用六味丸料加五味子而¶
元氣復¶
<pb:KR3e0070_WYG_005-35b>¶
侍御呉東隅子下疳潰爛發熱作痛日晡尤甚先用補¶
中益氣湯後用九味蘆薈丸治之諸症悉愈¶
太常邊華泉子二嵗莖痿濕痒出白津余以為肝火不¶
信乃温補腎經果隂囊焮腫莖中作痛余用龍膽㵼肝¶
湯用六味地黄丸而痊¶
劉武庫子睾丸作痛小便赤澁寒熱作嘔用小柴胡湯¶
加山梔車前子茯苓而愈¶
一小兒睾丸腫硬小便黄澁用小柴胡湯加山梔車前¶
<pb:KR3e0070_WYG_005-36a>¶
子并蘆薈丸而消¶
一小兒腹内一塊或作痛或上攻小便不調用龍膽㵼¶
肝湯蘆薈丸而愈後形氣消爍發熱作渴此肝木制伏¶
脾土用補中益氣湯及蘆薈丸而愈¶
一小兒自脱胎時兩目赤腫或作痒或生翳此禀賦之¶
肝火也用蘆薈六味二丸而愈¶
一女十五嵗患瘰癧身發赤暈形氣倦怠此肝火血虚¶
所致用加味逍遥散而赤暈愈用益氣湯六味丸兼服¶
<pb:KR3e0070_WYG_005-36b>¶
而瘰癧消¶
一小兒下疳潰爛發熱作痛　一小兒莖中作痒不時¶
搔捻　一小兒腎莖中潰痛小便秘澁日晡尤甚　一¶
小兒目痒出水或項間結核或兩眼連劄或隂囊搔痒¶
年餘矣俱屬肝火用九味蘆薈丸並愈¶
　　附方并註¶
人參敗毒散(加荆芥防風名/荆防敗毒散)治瘡痬焮痛寒熱或拘急¶
　頭痛邪在表者¶
<pb:KR3e0070_WYG_005-37a>¶
　　人參　羌活　獨活　前胡　柴胡¶
　　桔梗　枳殻　茯苓　川芎　甘草(各五分/)¶
　右水煎服¶
益氣養榮湯　治氣血損傷四肢頸頂等處患腫不問¶
　軟硬赤白痛否日晡發熱或潰而不斂¶
　　人參　　茯苓　　陳皮　　貝母¶
　　香附　　當歸(酒拌/)川芎　　黄茋(鹽水拌/炒)¶
　　熟地黄(酒/拌)芍藥(炒各/五分)甘草(炙/)　桔梗(炒/)¶
<pb:KR3e0070_WYG_005-37b>¶
　　柴胡(各三/分)白术(炒一錢/)¶
　右薑水煎服大人倍用¶
九味蘆薈丸　治疳積瘰癧結核耳内生瘡或疝氣囊¶
　癰下疳潰爛或莖出白津股腹有瘡或體瘦熱渇大¶
　便不調牙齦蝕落頰顋腐爛等症¶
　　胡黄連　黄連　　蘆薈　　木香¶
　　白蕪荑(炒/)青皮　　白雷丸　鶴虱草(各一/兩)¶
　　麝香(三錢/)¶
<pb:KR3e0070_WYG_005-38a>¶
　右為末蒸餅糊丸如麻子大每服一錢空心米湯下¶
生地黄丸　治室女寡婦師尼惡風體倦乍寒乍熱面¶
　赤心煩或時自汗症類時疫但肝脉弦長¶
　　生地黄(一兩酒/拌杵爛)黄芩　　硬柴胡(各半/兩)¶
　　赤芍藥　秦艽¶
　右為末加煉蜜少許丸桐子大每服二三十丸¶
九味柴胡湯　治肝膽經熱毒瘰癧或耳内耳下生瘡¶
　發熱潮熱或肝經濕熱下注囊癰便毒腫潰或小腹¶
<pb:KR3e0070_WYG_005-38b>¶
　脇股結核凡肝膽經部分一切瘡痬發熱並用之¶
　　柴胡　　黄芩(炒各/五分)人參　　山梔¶
　　半夏　　龍膽草　當歸　　芍藥(各三分/)¶
　　甘草(三分/)¶
　右水煎服¶
地黄丸(加肉桂一兩名/加減八味丸)治小兒肝經虛熱血燥或風客¶
　滛氣而患瘰癧結核或四肢發搐眼目抽動痰涎上¶
　湧凡傷損出血多抽搐發熱又治牙疳腦熱消瘦手¶
<pb:KR3e0070_WYG_005-39a>¶
　足如氷寒熱往來滑泄肚脹口臭乾渇齒齦潰爛爪¶
　黒面黧遍身兩耳生瘡或耳内出水成發熱自汗盜¶
　汗便血諸血失瘖等症其功不能盡述(即六味地黄/丸)¶
　　牡丹皮　白茯苓　澤㵼(各三/兩)熟地黄(八兩/杵膏)¶
　　乾山藥　山茱萸肉(各四兩/)¶
　右為末和地黄煉蜜丸桐子大每服三五十丸空心¶
　白滚湯下地黄須自製¶
薄荷湯　治風熱瘰癧初起元氣無虧者¶
<pb:KR3e0070_WYG_005-39b>¶
　　薄荷　　皁角(去皮/弦)連翹　　三稜(煨/)¶
　　蔓荆子(一/兩)豆豉(三兩/五錢)荆芥穗(一/兩)何首烏(米泔/水没)¶
　右為末醋糊丸桐子大每服二十丸食後滚湯下量¶
　兒加減¶
皁角子丸　治肝膽經風熱頸脇兩側等處結核¶
　　連翹(八錢/)當歸　　柴胡(各一/兩)皁角子(炒二/兩)¶
　　芍藥　　山梔(炒/)　川芎(各一/兩)桔梗¶
　　甘草(炒/)　龍膽草(酒炒黑/各半兩)¶
<pb:KR3e0070_WYG_005-40a>¶
　右為末米糊丸菉豆大量兒大小用之¶
必效散　治瘰癧元氣無虧用此以去之若癧既去而¶
　不收斂服益氣養榮湯若元氣怯弱冝先補後服癧¶
　毒已下仍服前湯庶無他患¶
　　輕粉(一錢/)南硼砂(二錢/五分)巴豆(五箇去/皮心膜)¶
　　白檳榔(一/箇)斑猫(四十箇去頭/翅同檽米炒)麝香(五分/)¶
　右同研極細取雞子二箇去黄用清調藥仍入殻内¶
　以濕紙數重糊口入飯甑蒸熟取出曝乾研末每服¶
<pb:KR3e0070_WYG_005-40b>¶
　五分用炒生薑酒五更初調服如覺小腹痛用益元¶
　散一服其毒俱從大腸出¶
隔蒜灸法　治鶴膝風流注等症腫硬每日灸二三十¶
　壯痛者灸至不痛不痛者灸至痛其毒隨火而散盖¶
　火以暢達拔引鬱毒此從治之法有回生之功其法¶
　用大蒜去皮切三文錢厚安瘡處用艾壯於蒜上灸¶
　之三壯換蒜復灸未成即消已成者亦殺其毒如瘡¶
　大用蒜杵爛攤患處將艾鋪上燒之蒜敗再換如不¶
<pb:KR3e0070_WYG_005-41a>¶
　痛或不作膿及不發起或隂瘡尤當多灸凡瘡不痛¶
　不作膿不起發氣血虛極也不治惟患在頭面不冝¶
　多灸¶
神效葱熨法　治流注結核骨癰鶴膝等症腫硬或先¶
　已隔蒜灸而愈腫未消最冝用熨以助氣血行壅滯¶
　有益無損其功甚大又為跌撲傷損止痛敗血消腫¶
　之良劑其法用葱白頭搗爛炒熱頻熨患處冷再換¶
出頭散　治一切頑瘡瘀肉不化或癧核不消瘡口不¶
<pb:KR3e0070_WYG_005-41b>¶
　合¶
　　赤石脂(半/兩)乳香(二錢/)白丁香(二/錢)砒(生用/)¶
　　黄丹(各一/錢)輕粉　　麝香(各五/分)蜈蚣(一條/炙)¶
　右為末搽瘀肉上其肉自化若瘡口小或痔瘡用糊¶
　作條隂乾絍之凡瘡乆不合者内有膿管須用此藥¶
　腐爛兼服托裏之劑方效¶
琥珀膏　治瘰癧不潰或潰而膿水不絶變成漏症¶
　　琥珀(一兩/)木通　　桂心　　當歸¶
<pb:KR3e0070_WYG_005-42a>¶
　　白芷　　防風　　松香　　硃砂¶
　　木鱉子　丁香　　木香(各二兩/)¶
　右先用琥珀丁香桂心硃砂木香松香為細末其餘¶
　為咀以麻油二斤六兩慢火煎白芷焦黄濾去徐下¶
　浄黄丹一斤以栁枝不住手攪煎至黒色滴水中捻¶
　硬軟得中却入琥珀等末攪匀於磁器盛之用時取¶
　少許攤貼¶
和血定痛丸(一名黒/丸子)治流注膝風或撲跌瘀血或六&KR0075;¶
<pb:KR3e0070_WYG_005-42b>¶
　所傷肢節腫痛服之自消若潰而發熱與補藥兼服¶
　自斂¶
　　百草霜(五/兩)白芍藥(二/兩)赤小豆(八/兩)川烏(炮一兩/五錢)¶
　　白斂(八兩/)白芨(二兩/)當歸(二兩/)南星(炮三兩/)¶
　　牛膝(三兩/)骨碎補(四/兩)¶
　右為末酒糊丸桐子大每服二三十丸白湯下¶
神效太乙膏　治癰疽瘡毒潰爛¶
　　𤣥參　　白芷　　當歸　　肉桂¶
<pb:KR3e0070_WYG_005-43a>¶
　　赤芍藥　大黄　　生地黄(各一兩/)¶
　右用蔴油二斤八兩銅鍋内煎至黒濾去徐入浄黄¶
　丹一斤再煎滴水中捻軟硬得中即成膏矣¶
乳香定痛散　治一切瘡瘍潰爛疼痛¶
　　乳香　　没藥(各三/錢)滑石(七錢/)寒水石(一兩/煅)¶
　　氷片(二錢/)¶
　右為細末搽患處痛即止甚效¶
如聖餅　治一切瘡痬硬腫不能消散¶
<pb:KR3e0070_WYG_005-43b>¶
　　乳香　没藥　木香　血竭　當歸¶
　　麝香(少許/)¶
　右各另為末酒糊和為餅炙熱頻熨患處¶
徤脾滲濕湯　治瘡痬初起焮腫作痛或濕毒下注或¶
　環跳穴痛¶
　　人參　　白术　　蒼术(鹽炒/)防己(酒拌/)¶
　　黄栢(酒炒/)川芎(各一/錢)陳皮(酒拌/)當歸¶
　　茯苓　　木𤓰　　柴胡稍　甘草(三分/)¶
<pb:KR3e0070_WYG_005-44a>¶
　右水煎服如三劑不退加桂少許或用酒煎小¶
　便澁倍用牛膝有熱加黄連身痛加羌活量兒¶
　大小用¶
化䘌丸　治諸疳生蟲不時啼哭嘔吐清水肚腹脹痛¶
　唇口紫黒腸頭濕䘌¶
　　蕪荑　青黛　蘆薈　蝦蟆(燒/灰)川芎¶
　　白芷　胡黄連¶
　右等分各另為术猪膽浸糕丸如蔴子大每服一二¶
<pb:KR3e0070_WYG_005-44b>¶
　十丸食後並臨卧杏仁湯下¶
蘆薈丸　治肝疳口舌生瘡牙齦腐爛體瘦生瘡虛熱¶
　往來或髮稀腹脹小便白濁飲食無度㵼痢無時或¶
　兩眼生翳揺頭揉目不時咬指或口乾作渇嗜卧食¶
　土腹大胸髙嘔食吐蟲非此藥不能治¶
　　史君子(肉/煨)芍藥(炒各/半兩)乾蟾(半兩/炙黒)黄連(炒/)¶
　　蕪荑(炒/)　神麯(炒/)　麥芽(炒各/一兩)蘆薈(三錢/)¶
　右為末神麯糊丸黍米大每服五七分空心米湯下¶
<pb:KR3e0070_WYG_005-45a>¶
大蘆薈丸　治三焦肝膽經風熱目生雲翳或疳熱瘰¶
　癧耳内生瘡寒熱作痛肌體消瘦發熱作渴飲食少¶
　思肚腹不調或牙齦蝕落頰顋腐爛下部生瘡等症¶
　　蘆薈　　胡黄連　當歸　　龍膽草(酒浸/炒)¶
　　芍藥　　川芎　　蕪荑(各一/兩)木香¶
　　甘草(各三/錢)¶
　右為末茯神糊丸麻子大每服三五十丸滚湯下¶
東垣大蕪荑湯(一名梔子/茯苓湯)治黄疳土色(為濕/為熱)當利小便¶
<pb:KR3e0070_WYG_005-45b>¶
　(今反利巳黄色/中為燥胃經熱)髮黄脱落(知膀胱腎俱受土/邪乃大濕熱之症)鼻下斷¶
　作瘡(土逆行營/氣伏火也)能乳(胃中有熱也/寒則食不入)喜食土(胃不/足也)面黒¶
　色(為寒/為痺)大便清(寒/也)褐色血黒色(熱蓄/血中)間黄色(膓胃/有熱)治¶
　當滋營潤燥外致津液¶
　　山梔仁(二/分)黄蘗　　甘草(炙各/二分)大蕪荑(五分/)¶
　　黄連(二分/)麻黄(不去/根節)羗活　　柴胡(各三分/)¶
　　防風(一分/)白术(五分/)茯苓　　當歸(各四分/)¶
　右水煎服仍量兒大小¶
<pb:KR3e0070_WYG_005-46a>¶
大肥兒丸　治脾疳飲食少思肌肉消瘦肚大頸細髮¶
　稀成穂項間結核發熱作渴精神倦怠便去酸臭愛¶
　食泥土或口鼻頭瘡或肚見青筋嚙齒下利便白五¶
　疳即肥兒丸加乾蟾一兩蕪荑五錢¶
肥兒丸　治食積五疳頸項結核或白秃肌瘦肚大筋¶
　青髪稀成穗發熱作渴等症或母食厚味致兒為患¶
　　黄連　　神麯　　木香(各一/兩半)肉豆&KR0371;(二兩/炮)¶
　　檳榔(二十/枚)麥芽(炒/)　史君子(酒浸去皮/各四兩)¶
<pb:KR3e0070_WYG_005-46b>¶
　右為末麵糊丸麻子大每服三五十丸米飲下¶
四味肥兒丸(一名小/肥兒丸)治食積脾疳目生雲翳口舌生瘡¶
　牙齦腐爛發熱瘦怯遍身生瘡等症¶
　　黄連(炒/)蕪荑(炒/)神麯　麥芽(炒等分/)¶
　右為末水糊丸桐子大每服二三十丸空心白湯下¶
地黄清肺飲　治肺疳咳嗽¶
　　明阿膠(一錢麵炒/)馬兠鈴　甘草(各五分/)生地黄¶
　　杏仁(七枚/去皮)糯米(炒十/粒)鼠粘子(三分/炒)¶
<pb:KR3e0070_WYG_005-47a>¶
　右水煎服量兒加減¶
硃砂安神丸　治心疳怔忡心下痞悶¶
　　硃砂(四錢/)黄連(半兩/)生地黄(半/兩)生甘草(二錢/五分)¶
　右為末蒸餅糊丸如米大每服十丸連津送下¶
茯神丸　治心疳¶
　　茯神　　蘆薈　　琥珀　　川黄連¶
　　赤茯苓　鈎藤皮　逺志(姜製/焙乾)蝦蟆灰(各一/錢)¶
　　麝香(少許/)菖蒲(一錢/)¶
<pb:KR3e0070_WYG_005-47b>¶
　右為末粟米糊丸麻子大每服十丸白湯下¶
天麻丸　治肝疳眼目生翳昏花濕爛等症¶
　　青黛　　川黄連　天麻　　五靈脂¶
　　川芎　　夜明砂(㣲/炒)蘆薈(各一/錢)龍膽草¶
　　蟬蜕(去足/)防風(各一/錢)全蝎(二枚/焙)麝香(少許/)¶
　右為末猪膽汁浸糕丸麻子大每服二三十丸白滚¶
　湯下¶
阿魏膏　治一切痞塊不拘年月逺近甚者口齒蝕傷¶
<pb:KR3e0070_WYG_005-48a>¶
　更服蘆薈丸¶
　　羌活　　獨活　　𤣥參　　官桂¶
　　赤芍藥　穿山甲　生地黄　兩頭尖¶
　　大黄　　白芷　　天麻(各五/錢)槐栁桃(枝各/三錢)¶
　　紅花(四錢/)亂髪(如鷄子大一/塊洗去膩)木鱉子(廿枚/去殻)¶
　右用香油二斤四兩煎至黒色去查入髪再煎待髪¶
　化盡去查徐下黄丹一斤煎至軟硬得中方入芒硝¶
　四錢阿魏五錢蘇合油麝香各三錢乳香没藥各五¶
<pb:KR3e0070_WYG_005-48b>¶
　錢調匀即成膏矣攤貼患處内服消積丸藥黄丹須¶
　真正者效凡貼膏藥先用朴硝隨患處大小鋪之約¶
　半指厚以紙盖之用熱熨斗熨良久如硝耗再加熨¶
　之熨二時許方貼膏藥若是肝積加蘆薈末同熨¶
加味逍遥散　治婦人隂虚發熱兒飲其乳以致患瘡¶
　　甘草(炙/)　當歸(炒/)　芍藥(酒炒/)茯苓¶
　　白术(炒/)　柴胡(各一/錢)牡丹皮(六/分)山梔(炒五分/)¶
　右水煎服¶
<pb:KR3e0070_WYG_005-49a>¶
大防風湯　治膝風腫痛不問已潰未潰¶
　　附子(炮去/皮)牛膝(酒浸/)甘草(炙各/一錢)羌活¶
　　人參　　杜仲(姜/製)　當歸(酒浸/)防風¶
　　白芍藥(炒/)黄茋　　熟地黄(用生者酒拌蒸半/日忌鐵器各二錢)¶
　　川芎(一錢/五分)¶
　右每服三五錢薑水煎空心服進三五劑更服六味¶
　地黄丸二三服¶
獨活湯　治鶴膝風不問腫潰疼痛及腰背不便四肢¶
<pb:KR3e0070_WYG_005-49b>¶
　不仁¶
　　獨活(五分/)當歸(酒洗/)白术　　黄茋(炒/)¶
　　薄桂　　牛膝(各三/分)甘草(炙二/分)¶
　右薑葱水煎服量兒加減¶
托裏散　治流注鶴膝及一應瘡毒已成不潰已潰不¶
　斂或膿出反痛發熱¶
　　人參(五分/)黄茋(炒一/錢)白术(六分/)陳皮(五分/)¶
　　甘草(炙三/分)當歸(七分/)川芎　　芍藥(酒炒/)¶
<pb:KR3e0070_WYG_005-50a>¶
　　熟地黄(酒/拌)白茯苓(各五分/)¶
　右水煎服¶
加味地黄丸　治小兒賦禀腎經虚熱耳内生瘡或肌¶
　肉消瘦骨節皆露名節疳即地黄丸加鹿茸牛膝各¶
　一兩五味子四兩若顱解不合牙齒不生眼睛不黒¶
　腿軟難行最冝此藥¶
砭法　治小兒丹毒赤色遊走不定口吮毒聚在一處¶
　用細磁器擊碎取其有芒者一塊以筋一根劈開頭¶
<pb:KR3e0070_WYG_005-50b>¶
　尖夾之用線縛定兩指輕撮筯稍令磁芒正對聚處¶
　懸寸許再用筯一根頻擊筯頭令毒血遇刺皆出毒¶
　入腹者不救症輕者止用口吮出毒用藥敷之如患¶
　在頭皮不用砭法止冝用針卧倒挑患處以出毒血¶
消熱消毒散　治一切癰疽陽症腫痛發熱作渴¶
　　黄連　　山梔　　連翹　　當歸(各五分/)¶
　　川芎　　生地黄　芍藥(炒各/六分)金銀花(一錢/)¶
　　甘草(二分/)¶
<pb:KR3e0070_WYG_005-51a>¶
　右水煎服¶
托裏消毒散　治瘡瘍先用消解之劑不退冝服此藥¶
　助其成膿¶
　　人參　　黄茋　　陳皮　　白术¶
　　當歸(各一/錢)金銀花　皁角刺(炒/)甘草(各四分/)¶
　右水煎服¶
神功散　治一切瘡毒未成膿者用之内消加乳没尤¶
　好¶
<pb:KR3e0070_WYG_005-51b>¶
　　黄栢(炒/)　草烏(炒/)　血竭(等分/)¶
　右為末唾津水調搽赤腫既退洗淨搽後方二味解¶
　毒散¶
化毒丹　治小兒熱毒咽乾口舌生瘡口齒出血或驚¶
　惕狂躁睡卧不寜並冝用之¶
　　𤣥參　　桔梗(各五/錢)茯苓(二兩/五錢)人參¶
　　牙硝　　青黛(各一/兩)甘草(七錢/半)麝香(一字/)¶
　　金銀箔(各十片/)¶
<pb:KR3e0070_WYG_005-52a>¶
　右為末煉蜜丸豆大每一嵗服一丸白湯化下¶
犀角消毒散(一名犀/角散)治小兒丹毒發熱痛痒及瘡疹等¶
　毒¶
　　牛蒡子(炒/)甘草　　荆芥　　防風(各五分/)¶
　　犀角(二分/鎊末)金銀花(三/分)¶
　右水煎熟傾出入犀角服¶
加味四物湯　治小兒血熱丹毒¶
　　當歸　　川芎(各一/錢)芍藥　　生地黄(各七/分)¶
<pb:KR3e0070_WYG_005-52b>¶
　　柴胡　　山梔(炒各五分/)¶
　右水煎服¶
消風散　治小兒癮疹搔痒¶
　　荆芥穗　甘草(炙/)　陳皮(各半/兩)人參¶
　　白殭蠶　茯苓　　防風　　芎藭¶
　　藿香　　蟬蜕(各二/分)厚朴(三分/姜製)羌活¶
　右水煎服¶
清解散　治風熱癍疹發熱作渴及痘毒¶
<pb:KR3e0070_WYG_005-53a>¶
　　連翹　　荆芥穗　甘草(各三/分)牛蒡子(炒五/分)¶
　　𤣥參(四分/)金銀花(二分/)¶
　右水煎服¶
解毒散　治癍疹痒痛寒熱甚者煩躁譫語并痘毒發¶
　熱咽乾¶
　　犀角(鎊五/錢)連翹(三錢/)薄荷(一錢/)牛蒡子(炒二/錢)¶
　　甘草(五分/)¶
　右為末每服一二錢滚湯調下¶
<pb:KR3e0070_WYG_005-53b>¶
一方　治虛熱口内生瘡白礬二兩杵碎滚湯三碗入¶
　　在内頻浸兒脚¶
牛黄解毒丸　治胎毒¶
　　牛黄　　甘草(等分/)¶
　右為末用煉蜜丸量兒服¶
㵼黄散　治脾胃實熱口舌生瘡喜飲冷物又治脾熱¶
　吐舌若不時出舌名弄舌屬心脾虚熱冝用人參安¶
　胃散¶
<pb:KR3e0070_WYG_005-54a>¶
　　藿香葉(七/錢)石膏(煅五/錢)甘草(三錢/)防風(去心/炒)¶
　　山梔仁(炒各/一两)¶
　右用蜜酒同炒為末每服二錢水煎服¶
補黄散　治脾胃虚熱口舌生瘡畏寒冷飲食¶
　　人參　　白术(炒各/一錢)白芍藥(炒/)陳皮(各五分/)¶
　　甘草(炒五分/)¶
　右薑&KR0037;水煎服¶
四順清凉飲(加山梔牛蒡子/名加味清凉飲)治小兒痘瘡後臟腑秘結¶
<pb:KR3e0070_WYG_005-54b>¶
　實熱驚掣¶
　　當歸　　赤芍藥　甘草(炙/)　大黄(蒸各三/分)¶
　右水煎服大黄非實熱便秘不冝用¶
人參安胃散　治小兒因服峻厲損其脾胃口舌生瘡¶
　或因傷熱乳而致吐㵼或作慢驚口鼻氣熱或胃中¶
　風熱伏火嘔吐泄㵼¶
　　人參(一錢/)黄茋(二錢/)生甘草　炙甘草(各五/分)¶
　　白芍藥(七/分)白茯苓(四/分)黄連(二分/)¶
<pb:KR3e0070_WYG_005-55a>¶
　右為末每服三五錢水煎服¶
溫中丸(一名人參/理中丸)治中氣虛熱口舌生瘡不喜飲冷肢¶
　體倦怠飲食少思¶
　　人參　　甘草　　白术(各炒/等分)¶
　右為末用薑汁糊丸菉豆大每服三五十丸¶
補中益氣湯　治中氣傷損惡寒發熱肢體倦怠飲食¶
　少思或頭痛身熱煩躁作渴氣髙而喘或㣲細軟弱¶
　自汗倦怠飲食不甘等症¶
<pb:KR3e0070_WYG_005-55b>¶
　　人參　　黄茋　　甘草(炙各/一錢)白术¶
　　當歸身　陳皮(各五/分)柴胡　　升麻(各二分/)¶
　右薑&KR0037;水煎服¶
七味白术散(一名錢氏/白术散)治中氣虛熱口舌生瘡不喜飲¶
　冷或吐㵼口乾¶
　　人參　　白术　　木香　　白茯苓¶
　　甘草(炙/)　藿香(各五/分)乾葛(一錢/)¶
　右水煎服¶
<pb:KR3e0070_WYG_005-56a>¶
香連丸　治痢疾并水㵼暑㵼甚效¶
　　黄連(淨十/二兩)吳茱萸(去核梗/十兩)¶
　右先將二味用熱水拌和入磁器内置熱湯頓一日¶
　同炒黄連至紫色去茱用連為末每淨末四兩入木¶
　香淨末一兩淡醋米飲為丸桐子大每服二三十丸¶
　滚湯下中氣下陷用補中益氣湯下中氣虛用四君¶
　子湯下中氣虚寒加薑桂¶
參苓白术散　治脾胃不和飲食不進或嘔吐泄㵼凡¶
<pb:KR3e0070_WYG_005-56b>¶
　病後冝此調理¶
　　人參　　茯苓　　白扁豆(去皮薑/汁拌炒)¶
　　白术(炒/)　蓮肉(去心/皮)砂仁(炒/)　薏苡仁(炒/)¶
　　桔梗(炒/)　山藥　　甘草(炙各二兩/)¶
　右為末每服一錢白湯下或作丸服¶
柴胡參苓湯　治肝火血熱遍身瘙痒或起赤暈¶
　　柴胡　　山梔(炒/)　川芎　　芍藥(炒各五/分)¶
　　熟地黄　當歸(各八/分)茯苓(八分/)甘草(炒五分/)¶
<pb:KR3e0070_WYG_005-57a>¶
　右水煎服¶
柴芍參苓散　治肝膽經部分結核瘰&KR1031;瘤瘊等症或¶
　肝血燥熱脾氣虛弱發熱少食¶
　　柴胡　　川芎　　白术　　人參¶
　　茯苓　　白芍　　當歸(各五/分)牡丹皮¶
　　甘草　　山梔(炒各/三分)¶
　右薑棗水煎服¶
清肝益榮湯　治肝膽經風熱血燥筋攣結核或作瘊¶
<pb:KR3e0070_WYG_005-57b>¶
　子¶
　　柴胡　　山梔(炒各/五分)當歸(六分/)龍膽草(酒炒/五分)¶
　　川芎　　芍藥(各六/分)甘草(三分/)薏苡仁(五分/)¶
　右水煎服¶
清熱凉血飲　治風熱血燥丹毒等症大便秘結¶
　　當歸　　川芎　　芍藥(炒/)　生地黄(各一/錢)¶
　　黄連(炒五/分)荆芥(六分/)¶
　右水煎服大便秘量加大黄¶
<pb:KR3e0070_WYG_005-58a>¶
清中解鬱湯　治脾氣虚弱飲食停滯欝熱生痰或身¶
　發熱赤暈¶
　　白术　　茯苓　　陳皮　　山梔(炒/)¶
　　山查　　神麯(炒/)　麥芽(炒/)　川芎¶
　　桔梗　　甘草(炒各/五分)¶
　右薑水煎服¶
芍藥參苓飲　治肝木尅脾土目劄面青食少體倦¶
　　芍藥(炒/)　柴胡　　山梔　　茯苓¶
<pb:KR3e0070_WYG_005-58b>¶
　　白术　　陳皮(各七/分)甘草(炙五/分)¶
　右薑水煎服¶
薑术補脾湯　治元氣虛寒嘔吐不食腹痛泄㵼等症¶
　　乾薑(炒/)　白术　　人參　　茯苓¶
　　陳皮　　半夏　　甘草(炒各/五分)當歸¶
　　黄茋(炒各/四分)¶
　右薑棗水煎服¶
和肝補脾湯　治風熱瘡疹脾土不及肝木太過¶
<pb:KR3e0070_WYG_005-59a>¶
　　人參　　陳皮　　川芎(各五/分)白术¶
　　茯苓　　芍藥(各七/分)柴胡　　甘草(炙各/三分)¶
　　山梔(炒四/分)¶
　右水煎服¶
益脾清肝散　治肝經之症或寒熱體痛脾胃虛弱¶
　　人參　　白术　　茯苓　　甘草¶
　　川芎　　當歸　　黄茋(各五/分)柴胡(三分/)¶
　　牡丹皮(四/分)¶
<pb:KR3e0070_WYG_005-59b>¶
　右水煎服¶
梔子清肝散　治三焦及足少陽經風熱耳内作痒或¶
　生瘡出水或脇肋胸乳間作痛或寒熱往來¶
　　柴胡　　牡丹皮　梔子(各一/錢)茯苓¶
　　川芎　　芍藥　　當歸　　牛蒡子(炒各/七分)¶
　　白术　　甘草(各五/分)¶
　右水煎服¶
柴胡清肝散　治肝膽三焦風熱怒火或項胸作痛或¶
<pb:KR3e0070_WYG_005-60a>¶
　增寒發熱¶
　　柴胡　　黄芩(炒/)　人參(各三/分)山梔(炒/)¶
　　川芎(各五/分)連翹　　桔梗(各四/分)甘草(三分/)¶
　右水煎服¶
加味消毒散　治一切瘡痬丹毒遊風等症¶
　　𤣥參　　連翹(各五/錢)升麻　　芍藥¶
　　當歸　　羌活　　生地黄　牛蒡子(炒各/三錢)¶
　　黄芩　　甘草(各二/錢)¶
<pb:KR3e0070_WYG_005-60b>¶
　右為末每服一錢薄荷燈心湯下或用蜜為丸¶
十全大補湯　治諸瘡血氣虛弱不散解不潰斂或膿¶
　出發熱惡寒汗出煩弦口眼歪斜或肌痩少食發熱¶
　口乾等症須多服為善即四君四物加黄茋肉桂¶
四物湯　治發熱煩躁或日晡發熱若因脾胃虚弱而¶
　不能生血冝用四君子之類最忌此藥¶
　　熟地黄　當歸(各三/錢)芍藥(二錢/)川芎(一錢半/)¶
　右水煎服¶
<pb:KR3e0070_WYG_005-61a>¶
四君子湯　治脾胃虛熱唇口生瘡不消散不潰斂或¶
　食少作嘔大便不實若因肝木乗脾上而致加柴胡¶
　芍藥¶
　　人參　　白术　　茯苓　　甘草(炙一錢/)¶
　右薑&KR0037;水煎服¶
六君子湯　治脾胃虛弱飲食少思或大便不調肢體¶
　消瘦面色痿黄即四君子湯加陳皮半夏¶
八珍湯　治氣血俱虛腫潰不愈或惡寒發熱或晡熱¶
<pb:KR3e0070_WYG_005-61b>¶
　作渴飲食少思即四君四物薑水煎服¶
補隂八珍湯　治屬足三隂虛熱渴體倦小便頻數即¶
　八珍湯加酒炒黒黄栢知母各三四分¶
加味八珍湯　治元氣虚弱不能潰斂或内熱晡熱肌¶
　體消瘦即八珍湯加牡丹皮五味子炙甘草各三四¶
　分¶
當歸補血湯　治潰瘍肌熱躁熱面赤煩渴脉洪大而¶
　虛重按全無此脉虛血虚也誤服白虎湯必死¶
<pb:KR3e0070_WYG_005-62a>¶
　　黄茋(二錢/炒)當歸(一錢/酒製)¶
　右水煎服¶
大連翹飲　治風熱熱毒表裏皆受患者¶
　　連翹　　&KR1840;麥　　荆芥　　木通¶
　　赤芍藥　蟬蜕　　甘草　　防風¶
　　柴胡　　滑石　　山梔(炒/)　黄芩(炒/)¶
　　當歸(各等/分)¶
　右量兒大小水煎服¶
<pb:KR3e0070_WYG_005-62b>¶
立効散　治眉瘡耳瘡及一切瘡疥¶
　　定粉　　松香　　黄栢　　黄連(各五錢/)¶
　　枯礬(二錢/)¶
　右為末用清燭油調搽¶
犀角消毒丸　治一切瘡毒焮腫熱痛用三五服不消¶
　乃欲成膿也冝用托裏之劑¶
　　犀角　　薄荷　　連翹　　𤣥參(各二錢/)¶
　　牛蒡子(二/錢)金銀花(一/錢)甘草(三分/)¶
<pb:KR3e0070_WYG_005-63a>¶
　右為末煉蜜丸麻子大每服三十丸滚湯下¶
韶粉散　治痘瘡已愈瘡痂不落或凹或凸¶
　　韶粉　　輕粉(各二/兩)¶
　右為末入猪脂油調塗亦無瘢痕神效¶
雄黄散　治走馬疳并痘毒疳蟲蝕肛門¶
　　雄黄　　銅緑(各二/錢)¶
　右為末摻瘡上¶
栁華散　治熱毒口瘡¶
<pb:KR3e0070_WYG_005-63b>¶
　　黄栢(炒/)　蒲黄　　青黛　　人中白(煅等/分)¶
　右為末敷之¶
敗草散　治痘瘡&KR0946;搔成膿淋漓¶
　　屋爛草(用盖墻爛草亦/可要多年者佳)¶
　右為末糝之若渾身膿水粘衣難以臥坐用一二升¶
　攤於蓆上令兒坐臥即安其草經年霜雪雨露受天¶
　地隂陽之氣能解瘡毒¶
榖精草散　治痘後眼有翳膜或癮澁出淚¶
<pb:KR3e0070_WYG_005-64a>¶
　　榖精草(一/兩)生蛤粉(一/兩)¶
　右為末用猪肝一葉以竹刀批開糝藥在内縛定磁¶
　器内煑熟食之¶
治痘毒用黄豆為末温水調塗以水潤之膿未成自消¶
又方　治症同前¶
　　貝母　　南星　　殭蠶　　天花粉¶
　　白芷　　草烏　　大黄(各四/兩)猪牙皁角(四/兩)¶
　　寒水石(煅八兩/)¶
<pb:KR3e0070_WYG_005-64b>¶
　右各為末醋調敷¶
加味小柴胡湯　治痘疹熾盛或大便下血或昏憒不¶
　食或發癤毒甚效又治肝火等症¶
　　軟柴胡　人參　　黄芩　　甘草(炙各/五分)¶
　　半夏(二分/)生地黄(一/錢)¶
　右薑水煎服¶
犀角地黄湯　治痘出稠宻熱渴赤痛大便秘結小便¶
　赤濇或結痘毒或便血䘐血急服之以涼血解毒¶
<pb:KR3e0070_WYG_005-65a>¶
　　犀角(一錢如無/升麻代之)生地黄(五/分)赤芍藥¶
　　牡丹皮(各一錢/)¶
　右水煎服¶
麥門冬飲　治痘毒發熱作渴咽痛¶
　　黄芩(三分/)甘草(五分/)人參　　𤣥參(各三分/)¶
　　金銀花(五/分)麥門冬(去心/四分)¶
　右水煎服¶
射干散　治痘毒咽喉腫痛¶
<pb:KR3e0070_WYG_005-65b>¶
　　升麻　　甘草　　桔梗　　射干(各五分/)¶
　　鼠粘子(四兩/炒香)¶
　右水煎服¶
加減抱龍丸　治風痰壅盛驚搐昏睡等症¶
　　雄黄　　辰砂(各二/錢)天竺黄(四/錢)麝香(五分/)¶
　　天麻(六錢/)牛膽南星(八錢/)¶
　右為末煑甘草糊丸皁角子大每一丸薄荷湯下¶
解毒散　治一切瘡瘍風疹痒痛¶
<pb:KR3e0070_WYG_005-66a>¶
　　黄栢(炒/)　山梔(等分/)¶
　右為末水調搽若破而膿水淋漓用當歸膏或燭油¶
　調搽¶
清凉解毒散　治症同前或作焮痛¶
　　大黄　　黄栢　　山梔　　寒水石(煅等/分)¶
　右各另為末調搽當歸膏尤好¶
大楓子膏　治一切瘡疥膿窠等瘡¶
　　大楓子肉(杵細/二兩)白礬(枯末/二兩)真輕粉(一兩/)¶
<pb:KR3e0070_WYG_005-66b>¶
　　桕油(六兩/)¶
　右將桕油溶化入三味和匀用之¶
黄金散　治天疱瘡止痛消毒¶
　　滑石　　甘草(等分/)¶
　右為末挑破去水敷之¶
換肌消毒散(一名&KR1181;/薢散)治楊梅瘡不拘初起潰爛並效¶
　　土茯苓(五/錢)當歸　　白芷　　皁角子¶
　　薏苡仁　甘草(各五/分)白蘚皮　木𤓰(不犯/鐵器)¶
<pb:KR3e0070_WYG_005-67a>¶
　　木通　　金銀花(各三/分)¶
　右水煎食前并空心服¶
蠲痺解毒散¶
　　薑黄　　羌活　　白芷　　赤芍藥¶
　　當歸(各四/分)白术(五分/)土茯苓(一/錢)白芷¶
　　皁角子(炒各/三分)¶
　右水煎服¶
龍膽㵼肝湯　治肝經濕熱玉莖患瘡或便毒懸癰囊¶
<pb:KR3e0070_WYG_005-67b>¶
　癰腫痛或潰爛作痛小便澁滯或睾囊懸掛¶
　　車前子(炒/)木通　　生地黄(酒/拌)當歸尾(酒拌/)¶
　　山梔(炒/)　黄芩(炒/)　甘草(各五/分)龍膽草(酒拌/炒黄)¶
　　澤㵼(各一/錢)¶
　右水煎服¶
九味解毒散　治一切熱毒腫痛或風熱搔痒¶
　　黄連(三分/)金銀花　連翹　　漏蘆(各五分/)¶
　　山梔(四分/)白芷(六分/)當歸(八分/)防風(三分/)¶
<pb:KR3e0070_WYG_005-68a>¶
　　甘草(三分/)¶
　右水煎服¶
升麻除濕湯　自上而下者引而升之¶
　　升麻　　柴胡(各五/錢)蒼术(一錢/)陳皮¶
　　甘草　　神麯　　防風　　大麥蘖(各三/分)¶
　　猪苓　　澤㵼　　半夏(各五/分)¶
　右薑棗水煎服胃寒腸鳴加益智仁(五/分)¶
神效當歸膏　治杖撲湯火等瘡毒不問已潰未潰殊¶
<pb:KR3e0070_WYG_005-68b>¶
　有神效¶
　　當歸　　黄蠟(各一/兩)生地黄(一/兩)蔴仁(六兩/)¶
　右先將當歸地黄入油煎黒去查入蠟溶化候冷攪¶
　匀即成膏矣白蠟尤好治症詳見正體治驗¶
四苓散(加桂名/五苓散)治下焦濕熱小便不利¶
　　猪苓　　澤㵼　　白术　　茯苓(各五分/)¶
　右水煎服¶
加味槐花散　治腸風下血痔瘡腫痛發熱¶
<pb:KR3e0070_WYG_005-69a>¶
　　槐花　　熟地黄　白术　　青皮¶
　　荆芥穂　川芎(各二/分)當歸身　升麻(各五分/)¶
　　枳殻　　條芩(炒各/二分)¶
　右水煎服¶
秦艽蒼术湯　治痔漏大便堅硬小便頻數(闕/)　作渴¶
　　秦芁(五分/)蒼术(三分/)澤㵼(二分/)防風(三分/)¶
　　桃仁　　皁角子(炒/)當歸尾　黄栢(酒炒/)¶
　　檳榔　　條芩(炒/)　山梔(炒/)¶
<pb:KR3e0070_WYG_005-69b>¶
　右水煎服¶
潤燥湯　治痔瘡大腸風熱血燥秘結不通¶
　　生地黄　麻子仁(研/)山梔(各五/分)川芎¶
　　羌活　　黄栢　　條芩(各三/分)郁李仁¶
　　赤芍藥　當歸尾　甘草(各四/分)澤㵼(二分/)¶
　右水煎服¶
黄茋散　治痔瘡并一切癰毒潰後補虚去客熱¶
　　茯苓　　黄茋(各五/分)當歸　　川芎(各四分/)¶
<pb:KR3e0070_WYG_005-70a>¶
　　白芍藥　白芷(各三/分)升麻　　山梔(炒各二/分)¶
　右水煎服¶
枳殻散　治痔瘡腫痛或下血¶
　　枳殻(去炒/)槐花　　荆芥　　皁角子(炒/)¶
　　蝟皮(炙各/等分)¶
　右為末每服一錢滚湯下作丸亦可¶
加味槐角丸　治症同前¶
　　槐角　　枳殻　　當歸　　黄芩¶
<pb:KR3e0070_WYG_005-70b>¶
　　皁角仁　蝟皮(炙/)　秦芁　　白芷¶
　右為末蜜丸量兒大小服¶
消毒膏治痛消毒¶
　　羊膽(一箇/)氷片(五分/)¶
　右將氷片為末以羊膽調塗之¶
小龍膽㵼肝湯　治肝經濕熱隂囊腫痛小便赤澁發¶
　熱作渴等症如三四劑不退必欲作膿也用托裏之¶
　劑¶
<pb:KR3e0070_WYG_005-71a>¶
　　澤㵼　　柴胡　　車前子(炒/)木通(各五分/)¶
　　生地黄　黄芩(炒/)　當歸尾(酒/洗)龍膽草(酒浸/炒黄)¶
　　赤茯苓(各五/分)山梔(一/錢)甘草稍(三/分)¶
大龍膽㵼肝湯　治囊癰熱毒熾盛腫脹便秘即前湯¶
　加防己連翹大便秘更加大黄如大便通而腫不退¶
　或愈加脹痛内有膿也用托裏之劑及時針之最易¶
　收斂¶
當歸龍薈丸　治肝膽二經一切有餘火症¶
<pb:KR3e0070_WYG_005-71b>¶
　　草龍膽　當歸　　大梔子　黄連¶
　　黄芩(各一/兩半)大黄　　蘆薈　　黄栢(各半兩/)¶
　　麝香(少許/)木香(二錢/半)¶
　右為末麵糊丸桐子大量兒服¶
　　附避難止小兒啼¶
用綿為小毬隨大小為之但使滿口不閉其氣置兒口¶
中使吮其味兒口中有物自不能作聲但軟物不傷兒¶
口亦可凡避㓂匿山谷中多為兒啼卒不免難由是避¶
<pb:KR3e0070_WYG_005-72a>¶
者預將兒棄之哀哉兹大司成邱公以此方梓行於世¶
特取以附之庶或可以推廣其仁心也¶
　¶
　¶
　¶
　¶
　¶
　¶
<pb:KR3e0070_WYG_005-72b>¶
　¶
　¶
　¶
　¶
　¶
　¶
　¶
　薛氏醫案卷五¶
