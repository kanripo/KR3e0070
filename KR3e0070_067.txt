# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.803569
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷六十七
<pb:KR3e0070_WYG_067-1a>¶
欽定四庫全書¶
　薛氏醫案卷六十七¶
　　　　　　　　　　　　　明　薛已　訂¶
　　保嬰撮要十二¶
　　　肺癰肺痿¶
齊氏云肺癰肺痿因脾肺氣虚腠理不宻外邪所乘或¶
母食辛辣厚味遺熱於兒或兒有病過於汗下内亡津¶
液虚火爍肺或服尅伐之藥虧損脾胃不能生肺金其¶
<pb:KR3e0070_WYG_067-1b>¶
症惡風咳𠻳鼻塞項强呼吸不利甚則四肢微腫咳唾¶
膿血若吐臭穢胸中隠痛脉數而實者為肺癰咳唾涎¶
沬脉數而虚者為肺痿惡寒喘𠻳者寒邪内藴也小青¶
龍湯咳唾膿穢者肺癰内潰也桔梗湯竊謂前症若喘¶
咳短氣者脾肺氣虚也五味異功散咳唾膿痰左尺脉¶
數而無力者腎氣虚也六味地黄丸咳唾膿痰右闗脉¶
數而無力者脾氣虚也七味白术散若發熱喘𠻳唾膿¶
不食者脾肺虚甚也難治大要補脾肺滋腎水為善(仍/審)¶
<pb:KR3e0070_WYG_067-2a>¶
(五臓相勝乳母/七情後症倣此)¶
一小兒感冐停食吐㵼用䟽利之劑咳𠻳膿血此中氣¶
復傷而變肺癰也用桔梗湯而愈後咳𠻳吐血仍用前¶
藥佐以異功散而痊¶
一小兒停食服㵼藥而變肺癰余先用異功散以救脾¶
肺次用桔梗湯以治肺癰而瘥¶
一小兒停食服尅伐之藥唾痰腥氣面赤氣喘此元氣¶
復傷而成肺癰也用桔梗湯膿痰頓止翌日喘甚此脾¶
<pb:KR3e0070_WYG_067-2b>¶
氣虚而不能生肺也用異功散加杏仁百合而愈後小¶
便澁滯服八正散小便愈澁咳𠻳吐痰面赤盜汗余謂¶
肺氣虚熱前藥虧損瘍隂虚火鑠肺金而然用異功散¶
以補脾土地黄丸以滋腎水遂愈¶
一小兒肺癰愈後咳𠻳面色白或痿黄手足冷小便頻¶
此因脾虚不能生金也服參蘇飲之類自汗盜汗昏憒¶
發搐遺尿下氣手足如水面色青白此陽氣脱而虚寒¶
也用人參一兩乾薑二錢大棗五枚米泔煎沸先灌一¶
<pb:KR3e0070_WYG_067-3a>¶
盃將熟又灌二盃連用二劑而蘇更朝用補中益氣湯¶
夕用異功散而愈¶
一小兒十五歳因勞傷元氣而咳𠻳誤用表散之劑復¶
傷肺氣成癰咳𠻳膿血用桔梗湯為主佐以異功散膿¶
漸少專用異功散膿止而愈後因書課過勞自汗時𠻳¶
服外感藥咳𠻳益甚胸膈痞滿呼吸不利余謂脾肺之¶
氣虚甚而然用參茋補脾湯而痊¶
一小兒咳𠻳服參蘇飲而益甚右寸闗之脉浮散余謂¶
<pb:KR3e0070_WYG_067-3b>¶
此風傷皮毛熱傷血脉血氣稽留藴結於肺而成癰也¶
不信仍復表散唾咳膿血余曰此因肺虚不能攝氣脾¶
虚不能攝涎耳當補脾土以生肺金又不信果歿¶
一小兒感冐咳𠻳發散過度喘促不食痰中有血余用¶
桔梗湯而愈後元氣未復大便似痢或用芩連枳實之¶
類變漫脾風而卒¶
小青龍湯治傷風冐寒咳𠻳喘急肺脹胸滿鼻塞流涕¶
　或乾嘔熱𠻳或作渇或作噎或小便不利或小腹脹¶
<pb:KR3e0070_WYG_067-4a>¶
　滿(此仲景之法審有是症/用之及時殊有良驗)¶
　　麻黄(去/節)赤芍藥　半夏(各七/錢)細辛　乾薑(炮/)甘草¶
　　(炙/)桂枝(各三/錢)五味子(半兩/杵)附子(二錢脉/浮不用)¶
　右毎服二錢水煎¶
桔梗湯治咳𠻳膿血腥穢已成癰症¶
　　桔梗(炒/)貝母(去/心)知母(炒/)桑白皮(炒/)枳殻(各一/錢)地骨¶
　　皮　𤓰蔞仁　薏苡仁　杏仁(五分/炒)當歸　黄茋¶
　　(炒各/一錢)五味子(杵/炒)百合(炒各一/錢五分)防己(一/錢)甜葶藶(炒五/分)¶
<pb:KR3e0070_WYG_067-4b>¶
　右毎服二三錢水煎¶
升麻湯治肺癰膿血穢臭胸乳皆痛¶
　　升麻　桔梗(炒/)薏苡仁　地榆　條芩(炒/)牡丹皮¶
　　　芍藥(炒/)甘草(各等/分)¶
　右毎服二三錢水煎¶
排膿散治肺癰此方排膿補肺¶
　　黄茋(鹽水/拌炒)白芷　人參　五味(炒研碎/各等分)¶
　右為末毎服一二錢蜜湯調下¶
<pb:KR3e0070_WYG_067-5a>¶
射干湯治胃脘癰吐膿血¶
　　射干(去/毛)梔子仁　赤茯苓　升麻　赤芍藥(一両/二錢)¶
　　白术(半/兩)¶
　右毎服三五錢水煎入地黄汁少許再煎服¶
人參平肺散治心火尅肺金傳為肺癰咳𠻳喘嘔痰涎¶
　壅盛胸膈痞滿咽嗌不利¶
　　人參　陳皮　甘草　地骨皮　茯苓(各一/錢)知母¶
　　(炒七/分)五味子(炒/)青皮　天門冬(去心/四分)桑白皮(炒一/錢)¶
<pb:KR3e0070_WYG_067-5b>¶
　右毎服二三錢¶
參茋補脾湯治肺癰脾氣虧損咳吐膿涎或中(闕/)不食¶
　必服此藥補脾土以生肺金否則不治¶
　　人參　白术(各二/錢)黄茋(炒二/錢半)茯苓　陳皮　當歸¶
　　(各一/錢)升麻(三/錢)麥門冬(七/分)五味子(杵四/分)桔梗(炒六/分)甘¶
　　草(炙三/分)¶
　右作三服薑棗水煎¶
人參補肺湯治肺症咳喘短氣或腎水不足虚火上炎¶
<pb:KR3e0070_WYG_067-6a>¶
　痰涎壅盛或吐膿血發熱作渇小便不調¶
　　人參　黄茋(炒/)白术　茯苓　陳皮　牡丹皮¶
　　當歸(各一/錢)山茱茰(去/白)山藥(各二/錢)五味子(杵/)麥門冬¶
　　　甘草(炙各/七分)熟地黄(自製一/錢五分)¶
　右薑水煎服¶
七味白术散治中氣虧損津液短少口舌乾渇生瘡不¶
　喜飲冷或吐㵼後口乾或咳唾膿痰右闗脉數無力¶
　者脾氣虚也最宜服之¶
<pb:KR3e0070_WYG_067-6b>¶
　　人參　白术　木香　白茯苓　甘草　藿香(各/五)¶
　　(分/)乾葛(一/錢)¶
　右水煎服¶
五味異功散¶
六味地黄丸¶
參蘇飲¶
獨參湯¶
補中益氣湯¶
<pb:KR3e0070_WYG_067-7a>¶
　　　腸癰¶
孫真人云腸癰為病小腸重强按之則痛小便如淋時¶
時出汗惡寒身皮甲錯肚皮急瘇甚者肚腹脹大轉側¶
有水聲或遶臍生瘡或膿從臍出或從大便而下盖因¶
飲食不節所致治法當診脉遲𦂳者未有膿也用大黄¶
湯下之脉洪數者已有膿也用薏苡仁湯排之小腹疼¶
痛小便不利膿壅滯也牡丹皮散主之若大便或臍間¶
出膿者不治内經云腸癰為病不可驚驚則腸斷而死¶
<pb:KR3e0070_WYG_067-7b>¶
故患是者其坐卧轉側理宜徐緩時少飲薄粥及八珍¶
湯固其元氣庶或可生¶
一小兒患腸癰先用太乙膏後服牡丹皮散下膿而愈¶
後因跌腹内作痛遍身皆赤良久身黯而歿葢腸斷故¶
也¶
大黄湯治腸癰小腹堅腫按之則痛肉色如常或焮赤¶
　微腫小便頻數汗出憎寒脉遲𦂳膿未成也急服之¶
　　大黄(炒/)朴硝(各二/錢)牡丹皮　𤓰蔞仁　桃仁(去皮/尖各)¶
<pb:KR3e0070_WYG_067-8a>¶
　　(二/錢)¶
　右毎服二三錢水煎¶
薏苡仁湯治腸癰腹中痛煩躁不安或脹滿不食小便¶
　澁滯¶
　　薏苡仁　牡丹皮　桃仁(各三/兩)𤓰蔞仁(四/兩)¶
　右毎服四錢水煎¶
桃仁湯治腸癰腹中痛煩燥不安壅痛大便閉澁亦有¶
　繞臍生瘡者但用此藥無妨¶
<pb:KR3e0070_WYG_067-8b>¶
　　桃仁　大黄(炒/)牡丹皮　芒硝　犀角(鎊/末)冬𤓰仁¶
　　(研各/二錢)¶
　右水煎入犀角末服¶
牡丹皮散治腸癰腹濡而痛時下膿汁或下血¶
　　牡丹皮　人參　天麻　白茯苓　黄茋(炒/)薏苡¶
　　仁　桃仁　白芷(炒/)當歸　川芎　官桂　甘草¶
　　(各五/分)木香(二/分)¶
　右毎服三五錢¶
<pb:KR3e0070_WYG_067-9a>¶
仙方活命飲(方見熱/毒瘡瘍)¶
太乙膏(方見跌/撲外傷)¶
八珍湯(方見發/熱不止)¶
　　　痔瘡¶
痔瘡之症或因禀受胎毒或膏粱食積或母食炙炒厚¶
味所致腫痛者濕熱作痒者風熱便秘者火盛膿潰者¶
血熱濕熱加味槐花散風熱秦芁蒼术湯便秘清燥湯¶
膿潰黄茋散薰洗則葱湯槐角五棓子等藥或真蒲黄¶
<pb:KR3e0070_WYG_067-9b>¶
以猪脂調傅如有兼變之症叅各門治之¶
一小兒患痔赤腫作痛用黄連解毒湯而痛止又用托¶
裏清肝散及加味槐角丸而瘡愈¶
一小兒因飲食停滯發熱患痔大便不利腫痛寒熱不¶
時發搐此脾氣傷而肝乘之也先用保和丸末二錢以¶
柴胡山梔煎湯調服食消搐止又用四味肥兒丸數服¶
而愈¶
一小兒十二歳不戒厚味醇酒不時作痛或大便秘結¶
<pb:KR3e0070_WYG_067-10a>¶
小便滯澁用龍膽㵼肝湯治之而安後飲燒酒前症復¶
發遍身色赤煩躁飲冷醋半鍾赤熱悉退腫痛頓減¶
一小兒因乳母食炙&KR1572;之物肛門腫痛用清胃散母子¶
並服子又服四味肥兒丸而愈後因乳母恚怒胸脇作¶
痛頻飲糖酒兒病復作發搐母先服加味小柴胡湯二¶
劑次服加味逍遥散兒服四味肥兒丸而愈¶
一小兒肛門腫痛大便不通服大黄之藥腫痛益甚虚¶
症並作仍欲攻瘡余曰此因脾氣復傷而然也用異功¶
<pb:KR3e0070_WYG_067-10b>¶
散加升麻柴胡為主佐以加味槐角丸腫痛漸退又用¶
黄連解毒湯而出膿用秦芁蒼术湯而瘡愈¶
一小兒肛門腫痛發熱飲水口鼻氣熱此脾肺經實熱¶
先用㵼黄散二服而熱退又用枳殻散而痛止用金銀¶
花散而腫痛消後母食膏粱兒患復作母用清胃散而¶
腫痛消¶
一小兒誤吞信石遍身發赤嘔吐煩渇肛門腫痛便秘¶
飲冷服冷米醋一鍾赤暈立消腫痛頓止又用黄連解¶
<pb:KR3e0070_WYG_067-11a>¶
毒湯金銀花散而愈¶
一小兒痔瘡不時腫痛服加味槐角丸而愈至十四而¶
復作發熱體倦肛門堅腫用地黄丸八珍湯堅腫漸消¶
血氣漸愈或間止藥餌勞役不節諸症仍作用前藥隨¶
愈畢姻後肛門腫潰而串臀用補中湯地黄丸臀間漸¶
愈或用追蝕等藥堅核雖消痛傷元氣瘡口不合余用¶
八珍湯地黄丸兩月而斂後不守禁忌又且攻毒以至¶
屢發元氣日虚而歿古人云善服藥不若善保養信夫¶
<pb:KR3e0070_WYG_067-11b>¶
苦參散治痔瘡腫痛發熱¶
　　枳殻(麩/炒)黄連　大黄　甘草　荆芥　苦參　赤¶
　　芍藥　黄芩¶
　右水煎薫洗¶
加味槐花散治腸風下血痔漏腫痛發熱便秘¶
　　槐花　熟地黄　白术　青皮　荆芥穗　川芎¶
　　(各二/分)當歸身　升麻(各四/分)枳殻(麩炒/五分)¶
　右水煎服¶
<pb:KR3e0070_WYG_067-12a>¶
秦芁蒼术湯治痔瘡大便堅硬小便頻數内熱作渇¶
　　秦芁　蒼术(各五/分)澤㵼　皂角子仁(炒/)防風　桃¶
　　仁　當歸尾　黄柏　山梔(炒各/三分)¶
　右作二劑水煎服¶
清燥湯治大腸風熱血燥秘結不通痔瘡等症¶
　　生地黄(五/分)山梔(五/分)澤㵼(二/分)麻子仁(研五/分)川芎　羌¶
　　活　黄柏　黄芩　郁李仁　芍藥　當歸尾¶
　　甘草(各四/分)¶
<pb:KR3e0070_WYG_067-12b>¶
　右水煎服¶
黄茋散治痔瘡并一切潰瘍虚弱發熱¶
　　茯苓　黄茋(炒/)當歸　川芎　白芍藥　白芷(各/五)¶
　　(分/)升麻　山梔(炒各/二分)¶
　右水煎服¶
枳殻散治痔瘡腫痛或下血¶
　　枳殻(去穰/麩炒)槐花　荆芥　皂角子仁(炒/)蝟皮(炙各/等分)¶
　右為末毎服一錢滚湯下作丸亦可¶
<pb:KR3e0070_WYG_067-13a>¶
加味槐角丸治症同前¶
　　槐角(炒/)枳殻(麩/炒)當歸　黄芩　皂角仁(炒/)蝟皮¶
　　秦芁　白芷(各等/分)¶
　右為末毎服一二錢水煎服或蜜丸量兒大小服¶
又方治痔痛不可忍者¶
　　羊膽(一/箇)氷片(五/分)¶
　右以氷片為末羊膽塗之¶
丹石散治痔瘡熱痛如神¶
<pb:KR3e0070_WYG_067-13b>¶
　　黄丹　滑石(各等/分)¶
　右為末新汲水調塗日三五次¶
勝雪膏治痔瘡熱痛不可忍¶
　　片腦　鉛白霜(各三/分)¶
　右為末好酒研成膏塗之随手愈¶
又方用生栝蔞根研如泥猪油調塗¶
黄連解毒湯(方見作/痛不止)¶
托裏清肝散(方見/嚢癰)¶
<pb:KR3e0070_WYG_067-14a>¶
四味肥兒丸(方見貼/骨癰)¶
加味小柴胡湯(方見熱/毒瘰癧)¶
加味逍遥散(方見發/熱不止)¶
龍膽㵼肝湯(方見下/疳瘡)¶
　　　下疳隂痿¶
下疳隂痿皆属肝火濕熱或禀賦肝經隂虚腫痛發熱¶
者肝火濕熱也先用加味小柴胡湯再用龍膽㵼肝湯¶
腫痛便赤者肝火隂虚也用加味逍遥散加龍膽草生¶
<pb:KR3e0070_WYG_067-14b>¶
地黄潰而腫痛不消者小柴胡湯加芎歸黄茋潰而腫¶
痛已消用四物湯加牡丹皮柴胡盖肝属木得雨露則¶
森茂遇酷日則萎軟若誤謂虚寒投以熱劑輕則囊莖¶
生瘡重則腐而難斂皆宜滋腎水生肝木清肝火故云¶
肝氣熱則莖痿宗筋弛縱隂莖腫脹或出白液或痒痛¶
裏急筋縮挺縱不収或精出便下此名筋疝俱肝火也¶
黄宗伯季子初生時母棄於水逾日不死復収之遂成¶
喘𠻳頷腋臂股各結塊核潰而色紫悞觸之痛徹於心¶
<pb:KR3e0070_WYG_067-15a>¶
服辛温化毒等劑不應時已弱冠予曰初生喘𠻳者形¶
寒傷肺也既長而喘𠻳者肝火刑肺也故結核俱在肝¶
膽部分始用補中益氣湯後用九味蘆薈丸不月諸症¶
悉愈此禀母之肝火而患也¶
一小兒下疳潰爛發熱作渇日晡尤甚此肝疳而脾氣¶
虚也用補中益氣湯後用九味蘆薈九諸症悉愈¶
一小兒二歳莖痿濕痒時出白津余以為肝火不信或¶
與温補腎經後隂嚢焮腫莖中作痛余用龍膽㵼肝湯¶
<pb:KR3e0070_WYG_067-15b>¶
六味地黄丸而痊¶
一小兒睪丸作痛小便赤澁寒熱作嘔此肝火濕熱不¶
利用小柴胡湯加山梔車前子茯苓而愈(睪丸隂/子也)¶
一小兒睪丸腫痛小便黄澁寒熱作渇此肝火所致用¶
小柴胡湯加山梔車前子并九味蘆薈丸間服而消¶
一小兒隂莖腫痛腹内一塊或作痛或上攻小便不調¶
此禀肝火為患用龍膽㵼肝湯九味蘆薈九愈後形氣¶
消爍發熱作渇此肝火制脾土而然也用益氣湯蘆薈¶
<pb:KR3e0070_WYG_067-16a>¶
丸異功散而安¶
一小兒隂莖作痒搔破出水小便赤澁此禀肝腎隂虚¶
火動用龍膽㵼肝湯清肝經濕熱佐以地黄丸補腎肝¶
隂虚而愈後乳母惱怒小便澁滯兩肋腫痛兒隂復痒¶
驚搐困倦用異功散以補脾土用地黄丸以滋腎肝而¶
愈¶
一小兒十五歳患下疳久不愈形氣骨立不時寒熱小¶
便不調飲食少思此禀肝疳虚羸也朝用益氣湯以培¶
<pb:KR3e0070_WYG_067-16b>¶
胃氣夕用地黄丸以滋腎水為主佐以九味蘆薈丸治¶
疳而痊¶
一女子十五歳面青善怒體痩作渇天癸未至不時寒¶
熱口舌生瘡後患隂瘡濕痒無寐善驚此禀肝脾虚羸¶
之變症也當先救脾氣遂朝用補中益氣湯夕用加味¶
歸脾湯諸症漸愈却佐以九味蘆薈丸而痊¶
一女子十四歳禀肝經濕熱肌體消痩寒熱如瘧下部¶
患瘡先用加味小柴胡湯寒熱頓退但晡熱少食用加¶
<pb:KR3e0070_WYG_067-17a>¶
味逍遥散為主以九味蘆薈丸為佐而愈出嫁後前症¶
仍作另用雜藥瘡口翻出如菌余用龍膽㵼肝湯加味¶
逍遥散九味蘆薈丸而愈¶
一小兒十五歳患下疳書課過勞即寒熱頭痛形氣殊¶
倦腿足疲軟左闗脉洪數左尺脉洪數而無力余謂此¶
禀肝腎隂虚兼飲食勞役之症也宜先調補胃氣以滋¶
化源不信或以為隂虚濕熱下流恪服四苓四物之類¶
諸症益甚余曰隂虚謂脾經虚也脾為至隂以丁火為¶
<pb:KR3e0070_WYG_067-17b>¶
母虚則宜補丁火以生已土腎属水以辛金為母腎虚¶
則宜補辛金生癸水也今因脾經陽弱而隂虚反用沉¶
寒之劑復傷陽氣以絶化生之源欲保其不危難矣果¶
歿¶
龍膽㵼肝湯治肝經濕熱不利下部生瘡兩抝腫痛或¶
　腹中作痛小便澁滯等症¶
　　龍膽草(酒拌/炒黄)澤㵼　車前子(炒/)木通　生地黄(酒/拌)¶
　　當歸(酒/拌)山梔　黄芩(炒/)甘草(各二/分)¶
<pb:KR3e0070_WYG_067-18a>¶
　右水煎食前服¶
加味小柴胡湯(即小柴胡加/山梔牡丹皮)治肝膽經有熱下部濕瘡¶
　寒熱晡熱潮熱等症(方見熱/毒瘰&KR1031;)¶
六味丸治肝腎隂虚下部生瘡或發熱作渇小便頻數¶
　或腎水不足而不能生肝木致血燥筋攣頷項肢節¶
　等處結核或潰而不能収斂或肝腎虚弱發熱盜汗¶
　肢體消痩小便赤澁尿血下血或大小便牽痛氣短¶
　痰𠻳吐血眩運耳聾口燥齒痛失音腰腿疲軟此皆¶
<pb:KR3e0070_WYG_067-18b>¶
　禀賦不足也(方見作/渇不止)¶
敷藥必效散治下疳腐潰作痛¶
　　輕粉(五/分)黄連　黄柏　龍膽草(各一/兩)¶
　右為末油調搽入片腦更效若用當歸膏調傅尤佳¶
如聖散治下疳腐久不愈¶
　　五棓子(二/錢)片腦(一/錢)黄連(半/兩)蘆甘石(煅二/錢)¶
　右各為末乾敷毒未盡者加黄連末(三/錢)¶
丸味蘆薈丸(方見/喉痺)¶
<pb:KR3e0070_WYG_067-19a>¶
加味清胃散(方見熱/毒口瘡)¶
聖愈湯(方見出/血不止)¶
補中益氣湯(方見肌/肉不生)¶
八珍湯(方見發/熱不止)¶
加味歸脾湯(方見/脇癰)¶
四君子湯(方見/腹癰)¶
仙方活命飲¶
托裏消毒散(二方見熱/毒瘡瘍)¶
<pb:KR3e0070_WYG_067-19b>¶
　　　便癰(附謂兩抝小腹/兩邉抝中患之)¶
便癰因肝火肝疳或禀肝經熱毒若初起腫硬作痛者¶
先用龍膽㵼肝湯一二劑腫痛不減用仙方活命飲二¶
劑五七日不減腫尚硬亦用前二藥各一劑如不消或¶
更痛欲成膿也用活命飲一劑却用托裏消毒散加柴¶
胡山梔一二劑若膿已成而不潰者血氣虚也用托裏¶
消毒一二劑膿已潰而痛不止者毒氣不解也用活命¶
飲一劑若膿已出而反痛者益氣虚也用内補黄茋湯¶
<pb:KR3e0070_WYG_067-20a>¶
膿已潰而發熱煩躁者氣血虚脱也用當歸補血湯膿¶
已潰而惡寒發熱者血氣俱虚也用十全大補湯膿已¶
潰而惡寒者元氣虚也用補中益氣湯膿已潰而不生¶
肌者脾氣虚也用六君子湯若禀賦怯弱或因飲食勞¶
倦而為患者但用補中益氣湯加射干自消設使不分¶
經絡不别虚實槩行攻伐虧損氣血則輕者難治重者¶
必變瘵症甚至不起¶
一小兒腫痛色赤寒熱似瘧小便不通此肝經濕熱用¶
<pb:KR3e0070_WYG_067-20b>¶
龍膽㵼肝湯一劑小便清利寒熱頓除又用加味逍遥¶
散加龍膽草二劑腫痛悉退而愈¶
一小兒患此腫硬作痛小便澁滯先用龍膽㵼肝湯小¶
便頓利又用活命飲一劑而消後復腫赤作痛此欲作¶
膿也先用活命飲二劑殺其大勢却用托裏消毒散加¶
柴胡山梔三劑以指按之腫隨指復起此膿已成也用¶
托裏散一劑翌日針之膿出腫消再用托裏散而愈¶
一小兒患此服大黄等藥㵼而腸鳴腹腫硬痛少食此¶
<pb:KR3e0070_WYG_067-21a>¶
脾胃復傷而變症也用五味異功散加升麻柴胡木香¶
飲食漸進乃去木香加黄茋當歸數劑而膿成又用托¶
裏散加皂角刺而膿潰乃去皂角刺倍用參茋而愈¶
一小兒瘡勢已成用消毒之藥其腫散漫自汗發熱惡¶
寒少食此氣血虚甚也用大補湯四劑針之膿出腫消¶
却用托裏散八珍湯間服而愈¶
一小兒膿成不潰誤用大黄之類以下膿泄㵼不止腫¶
硬色白腹痛欲嘔手足並冷此脾氣虚而復傷也用¶
<pb:KR3e0070_WYG_067-21b>¶
異功散加升麻薑桂四劑乃去薑桂加歸茋二十餘劑¶
膿潰而愈¶
一小兒潰後咬牙呵欠尋衣捻物此肝經氣血虚也先¶
用八珍湯加鈎藤鈎五味子諸症頓愈又用托裏散及¶
八珍湯而痊¶
一小兒潰後驚悸發搐呵欠咬牙此心肝二經氣血俱¶
虚也先用補心湯安神丸虚症尋愈再用八珍湯托裏¶
散肌肉漸生却用地黄丸而瘡口斂¶
<pb:KR3e0070_WYG_067-22a>¶
一小兒患此久不愈頭重胸滿飲食少思此禀脾胃虚¶
弱也先用補中益氣湯加蔓荆子諸症尋愈次用八珍¶
湯佐以五味異功散月餘瘡口漸斂仍用十全大補湯¶
而痊¶
一小兒十五歳禀賦虚弱因勞役過度患此寒熱如瘧¶
用補中益氣湯將愈惑於人言誤服大黄之藥吐㵼大¶
作手足厥冷寒熱尤甚余用六君子加薑桂諸症稍愈¶
但赤腫不消此欲作膿也又數劑後朝用益氣湯夕用¶
<pb:KR3e0070_WYG_067-22b>¶
大補湯五十餘劑而痊¶
一小兒潰後腫硬肌肉不生瘡口不斂余欲滋其化源¶
以生肝血不從仍伐肝清熱以致元氣日虚惡症蜂起¶
而歿夫肺者腎之母脾者肺之母今既不滋肺腎以生¶
肝木又傷脾土以絶肺腎之化源其不死者鮮矣¶
一小兒十四歳毎飲食勞倦則惡寒發熱兩抝患腫余¶
用益氣湯而愈彼惑於人言乃服大黄之類發搐口噤¶
手足並冷良久少甦余用大料益氣湯數劑而安又二¶
<pb:KR3e0070_WYG_067-23a>¶
十餘劑而愈¶
一小兒兩抝患腫小便澄白肢體消痩𤼵熱眼劄此禀¶
肝火之症用龍膽㵼肝湯為主四味肥兒丸為佐各數¶
服腫熱漸退改用四味肥兒丸為主龍膽㵼肝湯為佐¶
又各數服將愈及用地黄九而痊¶
一小兒兩抝腫痛小便不利或赤白濁此係肝火熾而¶
脾氣傷也朝用補中益氣湯夕用地黄丸各數劑而愈¶
後因過勞盜汗𤼵熱兩抝仍腫用前藥佐以地黄丸而¶
<pb:KR3e0070_WYG_067-23b>¶
愈¶
一小兒每勞則兩抝腫痛小便白濁夜間發熱此禀肝¶
火脾虚而元氣下陷也用補中益氣湯清心蓮子飲後¶
患下疳用四味肥兒丸加味逍遥散而愈¶
一小兒兩抝腫痛小便赤澁或兼澄白此肝脾疳症先¶
用九味蘆薈丸數服諸症漸退次用四味肥兒丸二十¶
餘服而愈¶
一女子兩抝腫痛小腹作痒小便赤澁發熱晡熱月經¶
<pb:KR3e0070_WYG_067-24a>¶
不調先用加味小柴胡湯四劑腫漸消次用加味逍遥¶
散諸症漸愈佐以四味肥兒丸而痊¶
一小兒十四歳毎飲食勞倦隨患寒熱兩抝腫痛服大¶
黄之𩔖發搐口噤手足並冷良久少甦余用大劑補中¶
益氣湯數劑而安又二十餘劑而腫痛愈¶
仙方活命飲治一切瘡瘍瘇毒未成即消已成即潰潰¶
　後腫痛不止元氣虚也當補之¶
　　穿山甲　白芷　防風　没藥　甘草　赤芍藥¶
<pb:KR3e0070_WYG_067-24b>¶
　　　當歸尾　乳香　天花粉　貝母(各一/錢)金銀花¶
　　　陳皮(各二/錢)皂角刺(二/錢)¶
　右毎服二三錢酒水各一半煎服¶
清心蓮子飲治兩抝腫痛小便白濁夜間發熱日間安¶
　静發熱口渇此肝火脾虚而元氣下陷也¶
　　黄芩(一/錢)麥門冬　地骨皮　車前子(炒/)甘草(各一/錢半)¶
　　石蓮肉　茯苓　黄茋(炒/)柴胡　人參(各一/錢)¶
　右水煎服¶
<pb:KR3e0070_WYG_067-25a>¶
當歸補血湯治瘇毒已潰而發熱煩躁者此脾胃損傷¶
　或服峻劑致氣虚血脱肌熱大渇引飲目赤面紅日¶
　夜不息其脉洪大而虚重按全無此病多得於飢飽¶
　勞役者若誤服白虎湯者必死¶
　　當歸(三/錢)黄茋(炙一/錢)¶
　右水煎服¶
六一湯治同前¶
　　黄茋(炙六/錢)甘草(炙一/錢)¶
<pb:KR3e0070_WYG_067-25b>¶
　右水煎服¶
秘旨安神丸治心血虚而腫中驚悸或便癰潰後發搐¶
　呵欠咬牙此心肝二經氣血俱虚也¶
　　人參　半夏(湯/泡)酸棗仁(炒/)茯神(各一/錢)當歸(酒/洗)橘紅¶
　　　赤芍藥(炒各/七分)五味子(五粒/杵)甘草(各三/分)¶
　右為末薑汁糊丸芡實大毎服一丸薑湯下¶
補中益氣湯治禀元氣虚弱因勞而抝中作痛或患便¶
　癰寒熱口乾作渇宜此湯加射干主之如寒熱已退¶
<pb:KR3e0070_WYG_067-26a>¶
　而腫不消此欲作膿也宜用十全大補湯(方見肌/肉不生)¶
十全大補湯治禀元氣虚弱因勞患便癰或抝中作痛¶
　服補中益氣湯寒熱退而腫不消散此血氣虚而不¶
　能成膿也宜服此湯已成而不能潰或已潰而不能¶
　生肌或寒熱不止自汗盜汗膿清不斂者但服此藥¶
　則元氣自復諸症自愈¶
　　白茯苓　人參　當歸　白术(炒/)黄芪(炒/)川芎¶
　　肉桂(去/皮)白芍藥(炒/)熟地黄(自/製)甘草(炙各/等分)¶
<pb:KR3e0070_WYG_067-26b>¶
　右毎服三五錢薑棗水煎服¶
内補黄茋湯(方見發/熱不止)¶
龍膽㵼肝湯(方見下/疳瘡)¶
九味蘆薈丸(方見/喉痺)¶
四味肥兒丸(方見貼/骨癰)¶
補心湯(方見胎/毒瘡瘍)¶
六味地黄丸(方見作/渇不止)¶
加味小柴胡湯(方見熱/毒瘰&KR0659;)¶
<pb:KR3e0070_WYG_067-27a>¶
　　　囊癰(謂隂嚢/患癰)¶
嚢癰属肝經濕熱或禀胎肝熱所致初起腫痛小便赤¶
澁者濕熱壅滯也先用龍膽㵼肝湯如不消用仙方活¶
命飲若腫痛數日不止欲作膿也用托裏消毒散若腫¶
未潰而小便不利者毒氣壅滯也當分利之膿已成而¶
小便不利毒氣未解也當針泄之膿出而反痛者氣血¶
虚也當補益之若元氣無虧雖隂嚢悉潰睪丸懸露亦¶
不為害若乳母恚怒令兒患此者加味逍遥散肝經氣¶
<pb:KR3e0070_WYG_067-27b>¶
血虚者八珍散加味柴胡山梔俱加漏蘆子母並服¶
一小兒小便澁滯腫痛寒熱此肝經濕熱也用龍膽㵼¶
肝湯而消但内熱倦怠此兼脾氣虚弱也用四君子加¶
柴胡山梔芎歸而愈¶
一小兒腫痛寒熱服尅伐之藥不能成膿用托裏清肝¶
散而膿潰用托裏散而瘡斂後寒熱如瘧小便閉塞用¶
小柴胡湯加山梔龍膽草車前子而愈¶
一小兒患此大潰痛甚煩躁飲冷此餘毒尚在與活命¶
<pb:KR3e0070_WYG_067-28a>¶
飲二劑腫痛頓退又用四君柴胡山梔四劑諸症悉退¶
及托裏散而痊¶
一小兒隂嚢赤腫作痛針而膿出頓安忽發熱作渇此¶
邪氣去而真氣虚也用聖愈湯及八珍柴胡山梔將愈¶
因乳母恚怒復作用加味逍遥散加漏蘆母服其兒頓¶
愈¶
一小兒隂嚢毎患赤腫必因其母恚怒及飲酒而發余¶
審其因怒用加味逍遥散加漏蘆飲酒用加味清胃散¶
<pb:KR3e0070_WYG_067-28b>¶
加乾葛神麯與母服之其兒隨愈¶
一小兒隂腫小便赤澁此禀肝經有熱也用加味小柴¶
胡加漏蘆與母服子日飲數滴四劑而愈¶
一小兒患此腫硬不消發熱作痛大便不實飲食無味¶
此消𨗳過多而脾胃傷也先用異功散數劑元氣漸復¶
又用托裏散加柴胡山梔而膿成針之膿出發熱惡寒¶
此血氣俱虚也用大補湯加柴胡山梔寒熱頓止又數¶
劑而漸愈後因勞發熱腫痛用益氣湯托裏散瘡口漸¶
<pb:KR3e0070_WYG_067-29a>¶
斂而愈¶
一小兒十六歳患此膿清晡熱遺精盜汗此禀元氣虚¶
甚也用大補湯地黄丸料各二十餘劑元氣稍復又各¶
三十餘劑汗止熱退犯房事患處頓黯昏潰吃逆手足¶
並冷此脾氣虚寒之惡症用獨參湯四劑而甦用大補¶
湯加乾薑四分陽氣漸復乃去乾薑又二十餘劑而痊¶
一小兒患此潰而腫硬不消服敗毒散傅寒凉藥肌肉¶
不生瘡口開張膿清色黯自汗余謂非補脾則肌肉不¶
<pb:KR3e0070_WYG_067-29b>¶
生彼欲速效乃外用生肌散反助其邪致生瘀肉填塞¶
瘡口半載不愈余用異功散加當歸黄茋三十餘劑又¶
用托裏散隔蒜灸而愈¶
一小兒嚢癰出血久不愈左頰色青赤此心肝二經風¶
熱而血不歸經也先用加味逍遥散六味地黄丸清肝¶
熱滋腎水而血止用托裏散而瘡愈¶
一小兒患前症膿清發熱久而不斂左頰青兩頤赤余¶
謂禀肝腎隂虚而兩位青赤脾胃氣虚而膿清不斂當¶
<pb:KR3e0070_WYG_067-30a>¶
補足三隂為善不悟泛用雜藥後果歿¶
一小兒患前症久不愈面赤皎白左頰為甚余謂前症¶
属肝木面白属肺金左頰属肝經乃金來尅木為賊邪¶
况小便如淋乃肝腎二經氣絶也辭不治後果歿於金¶
旺之日葢肝為腎之子腎為肝之母設預為調補腎水¶
必不致於危也¶
托裏清肝散¶
　　人參　黄茋(炒/)當歸　川芎　芍藥(炒/)白术　茯¶
<pb:KR3e0070_WYG_067-30b>¶
　　苓　金銀花　白芷(炒/)甘草(炒/)連翹　柴胡(各七/分)¶
　　山梔(四/分)¶
　右毎服二三錢水煎¶
錢氏蚯蚓散治腎子腫硬先用葱椒湯煎洗次以乾蚯¶
　蚓糞津唾調敷須避風冷濕地¶
世傳治小兒隂囊腫大用甘草煎濃汁調蚯蚓糞塗之¶
　立效¶
山藥膏治兩抝及小腹腫痛或痒用山藥研爛頻傅患¶
<pb:KR3e0070_WYG_067-31a>¶
　處乾則易之¶
補中益氣湯(方見肌/肉不生)¶
異功散(方見用敗/毒之藥)¶
八珍湯¶
加味逍遥散(二方見發/熱不止)¶
活命飲¶
托裏散(二方見熱/毒瘡瘍)¶
加味小柴胡湯(方見熱/毒瘡瘍)¶
<pb:KR3e0070_WYG_067-31b>¶
聖愈湯(方見出/血不止)¶
加味清胃散¶
四君子湯(二方見/腹癰)¶
地黄丸(方見作/渇不止)¶
　　　足指凍瘡(附耳/凍瘡)¶
足指凍瘡因受禀虚怯故寒邪易乘氣血凝滯久而¶
不愈則潰爛成瘡治法須壯脾胃温氣血則死肉自潰¶
良肉自生若骨脱筋連者宜急剪去否則毒延脚面而¶
<pb:KR3e0070_WYG_067-32a>¶
死葢肢末之處氣血難到又為外邪遏絶則氣血不能¶
運行若用湯盪火烘其肉即死而不仁至春必潰腐脱¶
落元氣無虧雖患無害如外傅寒藥内服消毒之劑則¶
元氣受傷必成敗症凡初凍時熱手頻熨之為妙北方¶
凍耳若誤以手觸之其耳即落大寒能裂膚墮指信矣¶
一女子數歳值嚴寒北上因失所恃而足受冷侍婢用¶
熱湯泡之至春月房中穢氣其父覺之脱襪方見十指¶
俱爛但未墮耳予用托裏之劑助其陽氣潰脱以保其¶
<pb:KR3e0070_WYG_067-32b>¶
生¶
一小兒仲冬嚴寒兩耳受凍不知痛痒令人以熱手徐¶
徐頻熨内用温補脾氣之劑及敷白蘞散而愈¶
一小兒七歳冬間足指凍痛用熱湯浸洗至春潰脱瘡¶
口不斂足跌腫痛余謂此元氣虚弱須補胃氣以生肌¶
肉不信乃用寒凉消毒之劑腫消黑色自以為愈余曰¶
此脾胃虚極元氣不能運及患處也後兩腿羸細而歿¶
一小兒撲傷足趺少許速成凍瘡作痛不止用火烘之¶
<pb:KR3e0070_WYG_067-33a>¶
肉死至春足脱膿水淋漓不能収斂而歿此症若能調¶
養脾胃使元氣不傷則肌肉自生豈至於死哉¶
白蘞散¶
　　白蘞(一/兩)黄柏(炒黑/五錢)¶
　右為末乾搽患處¶
　　　湯火瘡¶
湯火之症若發熱作渇小便赤澁者内熱也用四物加¶
山梔連翹甘草若肉未死而作痛者熱毒也用四君加¶
<pb:KR3e0070_WYG_067-33b>¶
芎歸山梔連翹若肉已死而不潰者氣血虚也用四君¶
加當歸黄茋外傅當歸膏或柏葉末蠟油調搽至白色¶
其肉自生若因煙薫將死者以生蘿蔔汁灌之即甦若¶
飲食後被湯火所傷發熱腹脹惡食發搐變症者當叅¶
食積驚搐門治之¶
一小兒火傷兩臂焮痛大便不利小便赤澁此火毒蓄¶
於下焦也用生地黄當歸芍藥木通山梔赤茯苓生甘¶
草一劑二便調和而痛止更以四物加山梔參茋白芷¶
<pb:KR3e0070_WYG_067-34a>¶
甘草而壊肉腐又數劑而新肉生¶
一小兒火傷足脛專用敗毒之劑膿水淋漓日晡腫脹¶
此脾虚下陷也用補中益氣湯及八珍湯而愈¶
一女子沸湯傷胸兩月不斂脉洪大而虚發熱作渇此¶
隂虚火毒所乘用四物加柴胡丹皮熱渇頓止用加味¶
逍遥散腐肉去而新肉生¶
一女子被烟薫痰氣上壅不省人事用蘿蔔汁灌之而¶
甦但體倦欲睡仍令噙蘿蔔汁乃服六君子湯加桔梗¶
<pb:KR3e0070_WYG_067-34b>¶
山梔而安傷輕者以蘿蔔搗汁飲之亦可¶
一小兒火傷臀間誤用生肌散隂嚢潰脱久而不愈此¶
助其藥毒而然也余用當歸膏及四君子加芎歸旬餘¶
肉生而痊¶
一小兒火傷其足用冷水浸之腫痛益甚服敗毒藥死¶
肉不潰此脾胃氣傷而血滯也用六君子加芎歸而愈¶
後因勞役寒熱以八珍散加升麻柴胡白芷而痊¶
一小兒火傷腿用寒凉之藥久不愈腿細筋攣食少晡¶
<pb:KR3e0070_WYG_067-35a>¶
熱此因生肌藥助其邪寒凉損其胃也用益氣湯當歸¶
膏不月而愈¶
一小兒熱湯傷足久不愈膿水清稀口乾足熱患處腫¶
黯晡熱盜汗肢體骨立此禀腎氣虚弱寒藥傷脾而然¶
用益氣湯地黄丸三月餘佐以托裏散如聖餅而愈¶
一小兒沸湯傷腿搽藥結痂難於屈伸痛不可忍用四¶
物加白术茯苓及當歸膏而愈¶
一小兒沸湯所傷胸腹皆潰久而不愈喜脉弱按之而¶
<pb:KR3e0070_WYG_067-35b>¶
有力葢脾主肌肉當調補脾胃為主外敷之藥當緩不¶
信恪用敷貼之而歿¶
一小兒湯傷脛潰而色赤如赭日晡熱甚右闗脉浮而¶
數按之則弦此肝木乘脾土血虚而然耳乃外傅内服¶
皆於攻毒後果歿¶
神效當歸膏治湯火等瘡不問已潰未潰肉雖傷而未¶
　壊者用之自愈肉已死者用之自潰新肉易生搽至¶
　肉色漸白其毒始盡生肌最速葢當歸生地黄麻油¶
<pb:KR3e0070_WYG_067-36a>¶
　二蠟皆主生肌止痛補血續筋與新肉相宜此方余¶
　已刋行治者多驗¶
　　當歸　生地黄(各一/兩)麻油(四/兩)黄蠟(一兩如白者/止用半兩)¶
　右先將當歸地黄入油煎枯去查將蠟熔化候冷攪¶
　匀即成膏矣用塗患處將細紙葢之發背癰疽杖瘡¶
　潰爛用之尤效凡死肉潰爛將脱止有些須相連者¶
　宜用利刀剪去盖死肉有毒去遲則傷新肉矣死肉¶
　去盡尤宜速貼盖新肉最畏風寒不可忽也¶
<pb:KR3e0070_WYG_067-36b>¶
乳香定痛散治傷損及一切瘡瘍潰爛疼痛¶
　　乳香　没藥(各五/錢)滑石(一/兩)氷片(一/錢)¶
　右為細末搽患處痛即止甚效¶
猪蹄湯治一切癰疽杖瘡潰爛消腫毒去惡肉潤瘡口¶
　　白芷　黄芩　當歸　羌活　赤芍藥　蜂房(多/蜂)¶
　　(兒者/為佳)生甘草(各半/兩)¶
　右用猪蹄一隻水四五碗煮熟去油查取清湯入前¶
　藥煎數沸去查温洗隨用膏藥貼之¶
<pb:KR3e0070_WYG_067-37a>¶
四物湯(方見/脇癰)¶
六君子湯(方見/腸癰)¶
如聖餅(方見/流注)¶
　　　翻花瘡¶
翻花瘡者由瘡瘍潰後肝火血燥生風所致或瘡口胬¶
肉宇出如菌大小不同或出如蛇頭長短不一治法當¶
滋肝補氣外塗蔾蘆膏胬肉自入須候元氣漸復膿毒¶
將盡塗之有效不然雖入而復潰若誤用刀針蝕藥灸¶
<pb:KR3e0070_WYG_067-37b>¶
灼其勢益甚或出血不止必致寒熱嘔吐等症須大補¶
脾胃為善¶
　　治驗¶
一女子臂癰潰後瘡口宇肉如菌用毒藥蝕之宇肉益¶
甚面青寒熱經候不調此肝經血燥而生風脾氣虚而¶
不能生肌耳先用加味逍遥散五味異功散兩月餘却¶
用地黄丸托裏散而愈¶
一小兒患前症用藥腐去瘡口不斂朝惡寒暮發熱余¶
<pb:KR3e0070_WYG_067-38a>¶
謂因氣血俱虚而然也法當調補脾胃則氣血自生瘡¶
口自斂不悟仍攻其瘡而歿¶
一女子十五歳患前症腐去而復生面色青而或赤余¶
謂此肝膽二經風火妄動葢肝血為隂為水肝氣為陽¶
為火宜生腎水滋肝血使火自息而風自滅不信乃用¶
袪風之劑致血燥妄行瘡口出血不止而死¶
藜蘆膏治瘡口胬凸起或出二三寸肉者¶
　　　藜蘆(不拘/多少)¶
<pb:KR3e0070_WYG_067-38b>¶
　右為末以生猪脂擂和搽凸胬肉上¶
八珍湯¶
加味逍遥散(二方見發/熱不止)¶
補中益氣湯(方見肌/肉不生)¶
托裏散(方見熱/毒瘡瘍)¶
十全大補湯(方見/便癰)¶
五味異功散(方見敗/毒之藥)¶
地黄丸(方見作/渇不止)¶
<pb:KR3e0070_WYG_067-39a>¶
豆䜴餅¶
葱熨法(二方見/流注)¶
　　　多骨疽¶
多骨疽由瘡瘍久潰脾胃虧損氣血不能營於患處邪¶
氣陷襲久則筋爛骨腐故骨脱出非禀胎所有也當補¶
脾胃壯元氣内用大補湯地黄九外以附子餅葱熨法¶
袪散寒邪補接元氣則骨自脱瘡自斂若用尅伐之劑¶
復傷真氣鮮有不危嬰兒患之當調補乳母外用葱熨¶
<pb:KR3e0070_WYG_067-39b>¶
以歳月除之尤不可用追蝕之藥¶
一小兒足内患之日流清膿惡寒發熱大便去而不了¶
皆元氣虚而下陷也先用補中益氣湯加乾薑肉桂諸¶
症漸復乃用十全大補湯及如聖餅出碎骨而愈¶
一小兒臂患之時出清膿惡寒發熱此元氣虚也朝用¶
補中益氣湯夕用四君歸茋半載常出細骨一塊又用¶
六味丸而愈¶
一小兒患之目睛白多飲食難化手足並冷此禀命門¶
<pb:KR3e0070_WYG_067-40a>¶
火衰而脾胃虚寒也先用八味丸異功散如聖餅出碎¶
骨乃用六味丸大補湯而愈若攻瘡邪不固元氣必不¶
活矣¶
一小兒十四歳閃足腕間服敗毒之劑腫硬色黑余謂¶
此元氣虚而外寒凝滯也用囘陽膏六君肉桂十餘劑¶
腫黯漸消又用冲和膏托裏散餘腫漸軟又佐以大補¶
湯針之出清膿甚多即惡寒發熱此陽隨隂散而氣虚¶
也用六君加肉桂參茋各二錢寒熱頓止却用八珍湯¶
<pb:KR3e0070_WYG_067-40b>¶
托裏散豆豉餅而愈¶
一小兒足跗腫硬肉色不變形氣倦怠外傅内服皆敗¶
毒耗氣之藥余謂經云形傷痛氣傷腫乃禀賦足三隂¶
虚羸之症也當滋補元氣若行攻伐虚虚之禍不免矣¶
彼以為迂仍用前藥足跗變黯腫至脚腕余用大補湯¶
異功散各五十劑以調補脾胃及葱熨患處袪散寒邪¶
補接陽氣漫腫漸消瘡變赤色旬日而潰此元氣漸復¶
之善症也然固元氣充實瘀肉可腐新肉可生又惑於¶
<pb:KR3e0070_WYG_067-41a>¶
速效之説傅追蝕生肌之藥患處復黯七惡並臻而歿¶
十全大補湯(方見/腹癰)¶
補中益氣湯(方見肌/肉不生)¶
八珍湯(方見發/熱不止)¶
托裏散(方見熱/毒瘡瘍)¶
如聖餅¶
葱熨法¶
豆豉餅(三方見/流注)¶
<pb:KR3e0070_WYG_067-41b>¶
冲和膏(一名隂陽散方/見寒凉之藥)¶
八味丸(即六味地黄丸加肉桂附/子各一兩方見作渇不止)¶
　　　漏瘡¶
漏瘡之症因禀氣血不足或久病血氣虚弱或兒肝脾¶
食積内熱不能生肌或乳母七情不和脾氣不能収斂¶
當審其所因調補元氣佐以如聖餅葱熨之類為善若¶
用流氣破血追蝕等藥反為敗症矣餘當叅各門主之¶
一小兒患在臂間腫硬不消面色痿黄膿水清稀此元¶
<pb:KR3e0070_WYG_067-42a>¶
氣虧損之症用八珍湯為主六君子湯為佐漸愈因飲¶
食失節惡寒發熱用六君子加升麻柴胡而安用益氣¶
湯異功散而斂¶
一小兒腿内側患之寒熱發渇此肝脾二經氣血虚症¶
也葢胃為五臓之本先用五味異功散加升麻柴胡月¶
餘胃氣始復乃用地黄丸補腎水以生肝血而愈¶
一小兒臂間漫腫按之至骨方痛肉色不變形體消痩¶
面目多白余謂此禀腎經虚症當補脾肺以滋化源反¶
<pb:KR3e0070_WYG_067-42b>¶
用寒凉尅伐之藥脾氣大虚患處肉死又用追蝕之藥¶
死肉雖去瘡口不斂而歿¶
一小兒四歳尚解顱余用地黄丸而顱闔至十六頤間¶
腫硬發熱唾痰余謂属腎經氣不足水泛而為痰氣傷¶
而為腫不信反用火針敗毒破而出水余曰腎主骨骨¶
而為癰元氣虧敗余何能為後果歿惜哉¶
一小兒患在臂外側瘡口開張腫硬色黯發熱惡寒手¶
足時冷此少陽經陽氣虚寒不能生肌収斂也當助胃¶
<pb:KR3e0070_WYG_067-43a>¶
氣不信仍行攻瘡而歿¶
一小兒十五歳足跟患之二年不愈日出清膿數滴余¶
謂禀腎氣虚弱也不信畢姻後腫硬寒熱仍用攻伐之¶
藥而歿¶
如聖餅¶
葱熨法(二方見/流注)¶
八珍湯(方見發/熱不止)¶
六君子湯(方見/腸癰)¶
<pb:KR3e0070_WYG_067-43b>¶
補中益氣湯(方見肌/肉不生)¶
六味地黄丸(方見作/渇不止)¶
　　　五瘤¶
經云肝主筋心主血脾主肉肺主氣腎主骨故云肝為¶
筋瘤心為血瘤脾為肉瘤肺為氣瘤腎為骨瘤小兒患¶
之多因禀賦不足乳母七情起居飲食失調致兒五臓¶
不和内火沸騰血凝氣滯也夫瘤者留也隨氣凝滯臓¶
腑受傷氣血不和所致五瘤之外更有脂瘤粉瘤虱瘤¶
<pb:KR3e0070_WYG_067-44a>¶
蟲瘤髪瘤之𩔖若行氣破血或傅寒凉追蝕之藥或用¶
蛛絲纏芫花線等法以治其外則誤矣¶
一小兒因乳母鬱怒臂前膁腫硬皮色如常日出膿水¶
乃脾經之虚症也用加味歸脾湯如聖餅三月餘腫漸¶
消後因母怒發熱兒患處復腫用加味逍遥散母服二¶
十餘劑兒日服杯許赤腫漸退仍以前藥久服而愈¶
一小兒頭後患之久不斂目睛多白此禀腎虚之症母¶
子並服六味丸補中湯外以六味丸料加鹿茸作餅熱¶
<pb:KR3e0070_WYG_067-44b>¶
熨患處毎日一次而斂¶
一女子腿外膁一瘤寸許色赤破而血逆漂甚多發熱¶
作渇先用當歸補血湯渇熱漸愈又用加味逍遥散瘡¶
口尋愈¶
一小兒落草大腿外股如指尖一塊肉色如常按之不¶
痛至數月誤觸破出如粉漿内股焮痛寒熱如瘧手足¶
抽搐如急驚狀此膿水出多氣血虚而内生風也先用¶
異功散加鈎藤鈎二劑又用八珍湯加鈎藤鈎而安用¶
<pb:KR3e0070_WYG_067-45a>¶
托裏散而痊¶
一小兒二歳項間自分娩有一核余謂但調治乳母其¶
兒自愈彼欲速效外塗牡蠣硝黄之類内服海藻蓬术¶
之類脾胃復傷而歿¶
一小兒九歳項間患之余謂禀腎肝血燥所致當滋水¶
生木不信另用藥破之膿水淋漓仍服散堅之藥而歿¶
一女子腿前腫一小瘤作痒搔破出蟲如蚊而飛去寒¶
熱如瘧乃肝經之症即虱瘤之𩔖用加味逍遥散而愈¶
<pb:KR3e0070_WYG_067-45b>¶
又有一種髪瘤破開有髪属腎經之症也¶
加味歸脾湯(方見/腹癰)¶
地黄丸(方見作/渇不止)¶
加味逍遥散¶
八珍湯(二方見發/熱不止)¶
托裏散(方見熱/毒瘡瘍)¶
補中益氣湯(方見肌/肉不生)¶
五味異功散(方見敗/毒之藥)¶
<pb:KR3e0070_WYG_067-46a>¶
如聖餅(方見/流注)¶
　¶
　¶
　¶
　¶
　¶
　¶
　¶
<pb:KR3e0070_WYG_067-46b>¶
　¶
　¶
　¶
　¶
　¶
　¶
　¶
　薛氏醫案卷六十七¶
