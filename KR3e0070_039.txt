# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.102198
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷三十九
<pb:KR3e0070_WYG_039-1a>¶
欽定四庫全書¶
　薛氏醫案卷三十九¶
　　　　　　　　　　　　　明　薛已　訂¶
　　婦人良方¶
　　　姙娠泄瀉方論第一¶
論曰姙娠泄瀉或青或白水穀不化腹痛腸鳴謂之洞¶
泄水穀不化喜飲嘔逆謂之恊熱下利並以五苓散利¶
小便次以黄連阿膠丸或三黄熟艾湯以安之若瀉黄¶
<pb:KR3e0070_WYG_039-1b>¶
有沫腸鳴腹痛脉沉𦂳數用戊巳丸和之噯腐不食胃¶
脉沉𦂳用感應丸下之後調和脾胃若風冷水穀不化¶
如豆汁用胃風湯寒冷臍下隂冷動泄用理中湯治中¶
湯伏暑心煩渴瀉水用四苓散傷濕泄瀉小便自利用¶
不換金正氣散胃苓湯此四證之大畧也仍叅第八卷¶
第八論主之¶
　愚按米食所傷用六君加穀糵麵食所傷用六君加¶
　麥蘖肉食所傷用六君加山查若兼寒熱作嘔乃肝¶
<pb:KR3e0070_WYG_039-2a>¶
　木侮脾土用六君加柴胡生薑兼嘔吐腹痛手足逆¶
　冷乃寒水侮土六君加薑桂不應用錢氏益黄散若¶
　元氣下陷發熱作渴肢體倦怠用補中益氣湯若泄¶
　瀉色黄乃脾土之真色用六君加木香肉果若作嘔¶
　不食腹痛惡寒乃脾土虛寒用六君加木香薑桂若¶
　瀉在五更侵晨飲食少思乃脾腎虛弱五更服四神¶
　丸日間服白术散如不應或愈而復作或飲食少思¶
　急用八味丸補命門火以生脾土為善不可忽也¶
<pb:KR3e0070_WYG_039-2b>¶
　　　附治驗¶
　邊太常側室姙娠泄瀉自用枳术黄連之類腹悶吐¶
　痰發熱惡寒飲食到口即欲作嘔強匙許即吞酸不¶
　快欲用袪痰理氣余曰此因脾胃傷而痰滯中脘若¶
　治痰氣復傷脾胃矣遂以參术炮薑為末丸如黍粒¶
　不時含嚥三五丸漸加至三日後日進六君子湯而¶
　尋愈¶
　進士王繳徵之内懐姙泄瀉惡食作嘔余曰脾氣傷¶
<pb:KR3e0070_WYG_039-3a>¶
　也王君憂之強進米飲余謂飲亦能傷胃且不必強¶
　俟脾胃醒宿滯自化飲食自進不信别用人參養胃¶
　湯飲之吐水酸苦又欲投降火寒藥余曰若然則胃¶
　氣益傷也經云損其脾胃者調其飲食適其寒温後¶
　不藥果愈¶
厚朴丸　治洞泄寒中¶
　　乾薑(炒/)厚朴(去皮/等分)¶
　右水拌炒為末水糊丸梧子大每服五十丸米飲下¶
<pb:KR3e0070_WYG_039-3b>¶
草果散　治虛寒泄瀉腹痛無度¶
　　厚朴(薑汁拌/炒二兩)肉豆蔲(十箇/麵煨)草豆蔲(十箇/煨)¶
　右每服三錢用薑水煎¶
　　　附方¶
附子理中湯(方見二十/卷第八論)¶
理中丸¶
五苓散(二方見二十/一卷第十論)¶
六君子湯¶
<pb:KR3e0070_WYG_039-4a>¶
補中益氣湯(二方見二十/四卷第六論)¶
錢氏益黄散(方見二十一/卷第九論)¶
四神丸(方見八卷/第八論)¶
七味白术散(方見二十一/卷第二論)¶
八味丸(方見二十四/卷第十一論)¶
　　　姙娠下麻黄水方論第二¶
論曰姙娠飲食生冷脾胃不能剋化致令心腹疼痛若¶
血分病則色赤氣分病則色白血氣俱病則赤白相雜¶
<pb:KR3e0070_WYG_039-4b>¶
若熱乗大腸血虛受患則成痢也¶
　愚按治痢之法當叅前篇其下黄水乃脾土虧損真¶
　色下陷也當升補中氣若黄而兼青乃肝木剋脾土¶
　宜平肝補脾若黄而兼白乃子令母虚須補脾胃若¶
　黄而兼黒是水反侮土矣必温補脾胃若黄而兼赤¶
　乃心母益子但補中益氣若腸胃虛弱風邪客之用¶
　胃風湯或胎氣不安急補脾胃而自安矣凡安胎之¶
　藥當臨病制宜不必拘用阿膠艾葉之類¶
<pb:KR3e0070_WYG_039-5a>¶
　　　附治驗¶
　地官胡成甫之内姙娠久痢自用消導理氣之劑腹¶
　内重墜胎氣不安又用阿膠艾葉之類不應余曰腹¶
　重墜下元氣虛也胎動不安内熱盛也遂用補中益¶
　氣而安又用六君子湯全愈¶
治姙娠利黄水¶
　　厚朴(薑汁炙/二兩)黄連(二/兩)肉豆蔲(五箇/連皮)¶
　右用水煎徐徐服忌如前(已上六方/並出産寶)¶
<pb:KR3e0070_WYG_039-5b>¶
治姙娠熱痢¶
　　黄連(一/升)黄蘗(一/升)梔子仁(二十/枚)¶
　右用每服五錢水煎嘔加橘皮生薑¶
治姙娠下痢腹痛小便澁滯¶
　　糯米(一/合)當歸(炒/)黄茋(各一/兩)¶
　右用水煎分四服¶
治臨産下痢用梔子炒為末每服二錢白湯調甚效¶
　　　附方¶
<pb:KR3e0070_WYG_039-6a>¶
胃風湯(方見十二/卷第九論)¶
補中益氣湯(二方見二十/四卷第六論)¶
　　　姙娠大小便不通方論第三¶
夫姙娠大小便不通由臟腑之熱所致若大腸熱則大¶
便不通小腸熱則小便不利大小腸俱熱更推其因而¶
藥之¶
　愚按前症若大腸血燥用四物湯加條芩桃仁大腸¶
　氣滯用紫蘇飲加杏仁條芩腸胃氣虛用六君子加¶
<pb:KR3e0070_WYG_039-6b>¶
　紫蘇杏仁肝脾藴熱用龍膽瀉肝湯心肝虛熱用加¶
　味逍遥散加車前子¶
　　　附治驗¶
　亞卿李蒲汀側室姙娠大小便不利或用降火理氣¶
　之劑元氣反虛肝脉弦急脾脉遲滯視其面色青黄¶
　不澤余曰此鬱怒所致也用加味歸脾湯為主佐以¶
　加味逍遥散而安¶
　主政王天成之内姙娠痢疾愈後二便不通其家世¶
<pb:KR3e0070_WYG_039-7a>¶
　醫自用清熱之劑未效余診其脉浮大而濇此氣血¶
　虛也朝用八珍湯加桃仁杏仁夕用加味逍遥散加¶
　車前子而瘥¶
當歸散　治姙娠因怒肚腹脹痛四肢浮腫氣急作喘¶
　大便難小便澁産門腫¶
　　當歸(五/分)赤茯苓　枳殻(麩/炒)白芍藥　川芎(各一/錢)¶
　　白薑(炮/)木香(煨/)粉草(各三/分)¶
　右用薑水煎氣弱枳殻减半大便秘加蜜同煎¶
<pb:KR3e0070_WYG_039-7b>¶
治姙娠大小便不通腹脹痞悶不思飲食¶
　　大黄(炒/)木通　㯽榔(各一/兩)枳殻(麩炒/三錢)訶梨勒(四箇/去核)¶
　　(半生/半煨)大腹子(三/枚)¶
　右為末用童便一盞葱白二寸煎六分調服二錢¶
初虞世治姙娠風氣大便秘澁¶
　　枳殻(三兩/麩炒)防風(二/兩)丼草(炙一/兩)¶
　右為末每服一二錢空心用白滚湯調日三服¶
小品治姙娠小便不利氣急服猪苓散不瘥用丼遂為¶
<pb:KR3e0070_WYG_039-8a>¶
　末蜜和服豆許微利之未利再服利後仍服猪苓散¶
猪苓散　治姙娠小便澁痛及胎水猪苓去皮為末白¶
　湯調下錢許加至二錢日三夜二服¶
又方車前子一兩大黄半兩為末每服三錢蜜湯調¶
　　　附方¶
四物湯¶
四君子湯(二方見二十/四卷第六論)¶
紫蘇飲(方見二十四/卷第八論)¶
<pb:KR3e0070_WYG_039-8b>¶
龍膽瀉肝湯(方見二十四/卷第八論)¶
加味逍遥散¶
加味歸脾湯¶
八珍湯(三方見二十/四卷第四論)¶
　　　姙娠小便不通方論第四¶
夫姙娠小便不通為小腸有熱𫝊於脬而不通耳若兼¶
心肺氣滯則致喘急陳無擇云姙娠胎滿逼胞多致小¶
便不利若心腎氣虚清濁相干而為諸淋若胞系了戾¶
<pb:KR3e0070_WYG_039-9a>¶
小便不通名曰轉胞若胞滿尿出名曰遺尿¶
　愚按丹溪先生轉脬小便閉多因胎婦虚弱憂悶性¶
　躁食味厚古方用滑利疏導藥鮮效若脬為胎所堕¶
　而不通但升舉其胎胞系疏而小便自行若臍腹作¶
　脹而小便淋閉此脾胃氣虛胎壓尿胞四物二陳參¶
　术空心服後探吐數次自安竊謂前症亦有脾肺氣¶
　虚不能下輸膀胱者亦有氣熱鬰結膀胱津液不利¶
　者亦有金為火爍脾土濕熱甚而不利者更當詳審¶
<pb:KR3e0070_WYG_039-9b>¶
　施治¶
　　　附治驗¶
　司徒李杏岡仲子室孕五月小便不利諸藥不應余¶
　曰非八味丸不能救不信别用分利之藥肚腹腫脹¶
　以致不起¶
　儒者王文逺室患此小腹腫脹㡬至於殆用八味丸¶
　一服小便滴&KR0377;再以前丸之料加車前子一劑即利¶
　肚腹頓宛而安¶
<pb:KR3e0070_WYG_039-10a>¶
八味丸　治婦人飲食如故煩熱不得卧反倚息因脬¶
　系了戾不得溺名轉脬但利小便則愈盖此藥有茯¶
　苓故也緩則不救(方見二十四/卷第十一論)¶
古今録驗姙娠小便難飲食如故¶
　　當歸　貝母(去心/炒)苦參(各三/兩)滑石(半/兩)¶
　右為末煉蜜丸小豆大每服二三十丸米飲下¶
治姙娠小便不通臍下妨悶心神煩亂¶
　　葵子(研/)榆白皮(切各/一兩)葱白(七/莖)¶
<pb:KR3e0070_WYG_039-10b>¶
　右水煎分三服¶
古今録驗姙娠不得小便杏仁去皮尖炒黄搗丸燈心¶
　湯吞七粒¶
又方滑石末水和塗臍下¶
又方用車前草汁調滑石末塗臍周圍四寸熱易之¶
又方搗杏仁入滑石末飯丸小豆大每服二十丸白湯¶
　下¶
又方用紫苑為丸井花水調下二錢¶
<pb:KR3e0070_WYG_039-11a>¶
葵子散　治姙娠小便不利身重惡寒眩暈及水腫用¶
　葵子五兩赤茯苓五兩為末每服二錢米飲調¶
　　　附方¶
四物湯(方見二十四/卷第六論)¶
二陳湯(方見二十四/卷第五論)¶
　　　姙娠子淋方論第五¶
姙娠小便淋者乃腎與膀胱虚熱不能制水然姙婦胞¶
繫於腎腎間虛熱而成斯症甚者心煩悶亂名曰子淋¶
<pb:KR3e0070_WYG_039-11b>¶
也¶
　愚按前症若頸項筋攣語濇痰甚用羚羊角散若小¶
　便濇少淋&KR0377;用安榮散若肝經濕熱用龍膽㵼肝湯¶
　若肝經虚熱用加味逍遥散腿足轉筋而小便不利¶
　急用八味丸緩則不救若服燥劑而小便頻數或不¶
　利用生地茯苓牛膝黄栢知母芎歸甘草若頻數而¶
　色黄用四物加黄柏知母五味麥門𤣥參若肺氣虛¶
　而短少用補中益氣加山藥麥門若隂挺痿痺而頻¶
<pb:KR3e0070_WYG_039-12a>¶
　數用地黄丸若熱結膀胱而不利用五淋散若脾肺¶
　燥不能化生宜黄芩清肺飲若膀胱陰虛陽無所生¶
　用滋腎丸若膀胱陽虛隂無所化用腎氣丸¶
　　　附治驗¶
　一婦人每怒發熱脇脹小便淋濇如遇經行旬餘未¶
　已受胎三月因怒前症復作朝用加味逍遥散夕用¶
　安胎飲各二劑而安五月又怒復下血如經行四日¶
　未止仍用前藥而愈¶
<pb:KR3e0070_WYG_039-12b>¶
　一姙娠飲食後因惱怒寒熱嘔吐頭痛惡寒胸腹脹¶
　痛大便不實其面青色小便頻數時或有血服安胎¶
　止血之劑益甚余曰寒熱嘔吐而腹脹此肝木尅脾¶
　土而元氣傷也大便不實而面青此飲食傷脾兼肝¶
　侮土也小便頻數而有血此肝熱傳胞而兼挺痿也¶
　用六君子加枳殻紫蘇山梔二劑脾胃頓醒又用加¶
　味逍遥散加紫蘇枳殻二劑小便頓清後節飲食調¶
　理而安¶
<pb:KR3e0070_WYG_039-13a>¶
地膚大黄湯　治子淋¶
　　大黄(炒三/兩)地膚草(三/兩)知母　黄芩(炒/)猪苓　通草¶
　　赤芍藥　升麻　枳實(炒/)甘草(各二/兩)¶
　右每服四五錢水煎服¶
安榮散　治子淋甚妙¶
　　麥門冬(去/心)通草　滑石　當歸　燈心　甘草¶
　　人參　細辛(各五/分)¶
　右水煎服¶
<pb:KR3e0070_WYG_039-13b>¶
治小便淋痛心煩悶亂¶
　　&KR1840;麥穂　赤茯苓　桑白皮　木通　葵子(各一/錢)¶
　　黄芩(炒/)芍藥　枳殻　車前子(炒各/五分)¶
　右水煎服¶
治子淋小便澁痛¶
　　冬葵子　滑石　木通(各等/分)¶
　右每服四五錢葱白七寸水煎¶
猪苓散　療子淋小便澁痛(方見本卷/第三論)¶
<pb:KR3e0070_WYG_039-14a>¶
　　　附方¶
羚羊角散(方見四/卷首論)¶
龍膽瀉肝湯(方見二十四/卷第八論)¶
加味逍遥散¶
四物湯(二方見二十/四卷第四論)¶
腎氣丸(即六/味丸)¶
六味丸¶
八味丸(三方見二十四/卷第十一論)¶
<pb:KR3e0070_WYG_039-14b>¶
六君子湯¶
補中益氣湯(二方見二十/四卷第六論)¶
五淋散¶
滋腎丸¶
黄芩清肺飲(三方見八/卷第一論)¶
安胎飲(方見十二/卷第二論)¶
　　　姙娠遺尿方論第六¶
姙娠尿出不知用白薇芍藥為未酒調下或白礬牡¶
<pb:KR3e0070_WYG_039-15a>¶
蠣為末酒調二錢或鷄毛灰末酒服一匕或炙桑螵蛸¶
益智子仁為末米飲下¶
　愚按前症若脬中有熱宜用加味逍遥散若脾肺氣¶
　虛宜用補中益氣湯加益智若肝腎隂虛宜用六味¶
　丸¶
　　　附治驗方藥¶
　一姙婦遺尿内熱肝脉洪數按之微弱或兩太陽作¶
　痛脇肋作脹余以為肝火血虛用加味逍遥散六味¶
<pb:KR3e0070_WYG_039-15b>¶
　地黄丸尋愈後又寒熱或發熱或恚怒前症仍作用¶
　八珍散逍遥散兼服以清肝火養肝血而痊¶
　　　附方¶
加味逍遥散¶
八珍湯(二方見二十/四卷第四論)¶
補中益氣湯(方見二十四/卷第六論)¶
六味地黄丸(方見二十四/卷第十一論)¶
　　　姙娠尿血方論第七¶
<pb:KR3e0070_WYG_039-16a>¶
姙娠尿血内熱乘於血分以致血熱流滲於脬名子淋¶
用葵子一升研細水五升煮二升分三服或生艾葉一¶
斤酒五升煮二升分三服或生地黄一斤酒四升煮二¶
升分三服亦治落産後下血¶
　愚按前症因怒動火者宜小柴胡加山梔因勞動火¶
　者宜補中益氣湯若因厚味積熱宜用加味清胃散¶
　若因肝經血熱宜用加味逍遥散若因脾氣下陷宜¶
　用補中益氣湯若因脾虛血熱宜用加味逍遥散¶
<pb:KR3e0070_WYG_039-16b>¶
　　　附治驗¶
　一姙婦因怒尿血内熱作渴寒熱往來胸乳間作脹¶
　飲食少思肝脉弦弱此肝經血虛而熱也用加味逍¶
　遥散六味地黄丸兼服漸愈又用八珍湯加柴胡丹¶
　皮山梔而痊¶
續斷湯　治姙娠下血及尿血¶
　　續斷(半/兩)赤芍藥(五/錢)當歸　生地黄(各一/兩)¶
　右為末毎服二錢空心用葱白煎湯調下¶
<pb:KR3e0070_WYG_039-17a>¶
治姙娠尿血¶
　　阿膠(炒為末/四兩)熟地黄(用生者四兩酒/拌蒸熟杵膏)¶
　右和丸桐子大每服七八十丸空心粥飲下¶
五苓散(去桂加阿膠/炒同為粗末)每四錢用車前子白茅根水煎温¶
　服¶
又方白茅根濃煎湯吞酒蒸黄連丸¶
　　　附方¶
小柴胡湯(方見二十四/卷第二論)¶
<pb:KR3e0070_WYG_039-17b>¶
補中益氣湯(方見二十四/卷第六論)¶
加味清胃散(方見二十四/卷第一論)¶
加味逍遥散¶
加味歸脾湯(二方見二十/四卷第四論)¶
　　　姙娠胎水腫滿方論第八¶
産乳集云姙娠三月足腫至腿出水飲食不丼似水腫¶
謂之子氣至分㝃方消者此脾胃氣虛或衝任經有血¶
風名醫録云宋少主元徽與徐文伯微行學鍼法文伯¶
<pb:KR3e0070_WYG_039-18a>¶
見一姙婦足腫脉之少主曰此女形也文伯曰此鬼胎¶
也在左而黒遂用鍼胎下果然亦有脾虛水氣流溢¶
或因瀉痢臟腑虚寒或因瘧疾飲水脾虛濕漬或因¶
水漬於胞不能分利皆致腿足肚腹腫症也¶
　愚按前症若胸滿腹脹小便不通遍身浮腫用鯉魚¶
　湯脾胃虛弱佐以四君子若面目虛浮肢軆如水氣¶
　用全生白术散如未應用六君子湯脾虛濕熱下部¶
　作腫用補中益氣加茯苓若飲食失宜嘔吐泄瀉用¶
<pb:KR3e0070_WYG_039-18b>¶
　六君子湯若腿足發腫喘悶不安或指縫出水用天¶
　仙藤散脾胃虛弱兼四君子湯如未應用補中益氣¶
　湯若脾肺氣滯用加味歸脾湯佐以加味逍遥散¶
　　　附治驗¶
　一姙娠每胎至五月肢軆倦怠飲食無味先兩足腫¶
　漸至遍身後及頭面此是脾肺氣虛朝用補中益氣¶
　夕用六君子加蘇梗而愈凡治姙娠毋泥月數但見¶
　某經症即用本藥為善¶
<pb:KR3e0070_WYG_039-19a>¶
天仙藤散　治婦人有水氣而成胎以致兩腿足浮腫¶
　　天仙藤(洗畧/炒)香附子(炒/)陳皮　甘草　烏藥(軟白/者辣)¶
　　(者良各/五分)¶
　右每服五錢生薑木𤓰蘇葉各三片水煎日三服¶
澤瀉散　治姙娠遍身浮腫上氣喘急大便不通小¶
　便赤澁¶
　　澤瀉　桑白皮(炒/)木通　枳殻(麩/炒)㯽榔　赤茯苓(各五/分)¶
　右薑水煎服¶
<pb:KR3e0070_WYG_039-19b>¶
防已散　治脾虛遍身浮腫腹脹喘促小便不利¶
　　防已(三/錢)桑白皮(炒/)紫蘇莖葉　赤茯苓(各五/分)木香(二/分)¶
　右薑水煎¶
千金鯉魚湯　治姙娠腹小胎間有水氣¶
　　白术(五/兩)茯苓(四/兩)當歸　芍藥(各三/兩)¶
　右先以小鯉魚一頭如食法煮取汁每汁二盞入藥¶
　五錢薑七片橘皮少許煎七分空心服¶
腎着湯　治姙娠腰脚腫¶
<pb:KR3e0070_WYG_039-20a>¶
　　茯苓　白术(各八/分)乾薑(炮/)甘草(各一/錢)杏仁(五/分)¶
　右用水煎服¶
五丸散　治胎水腫滿¶
　大腹皮　桑白皮(炒/)生薑皮　橘皮　茯苓皮(各一/錢)¶
　　木香¶
　右水煎服¶
治姙娠脚浮腫因脾衰血化成水用生料平胃散薑棗¶
　水煎服或為末用蘇葉湯調下每服二錢¶
<pb:KR3e0070_WYG_039-20b>¶
全生白术散　治姙娠面目浮虛四肢腫如水氣名曰¶
　胎氣名曰胎腫¶
　　白术(一/兩)生薑皮　大腹皮　陳皮　白茯苓(各半/兩)¶
　右各為末每服二錢米飲下¶
　　　附方¶
四君子湯¶
六君子湯¶
補中益氣湯(三方見二十/四卷第六論)¶
<pb:KR3e0070_WYG_039-21a>¶
加味歸脾湯¶
加味逍遥㪚(二方見二十/四卷第四論)¶
　　　姙娠腹内鐘鳴方論第九¶
治孕婦腹内鳴用鼠窟中土為末入麝香酒調下二錢¶
立愈或黄連濃煎汁母常呷之¶
　愚按産寳云小兒在腹中哭其治法亦用空房中鼠¶
　穴土或黄連煎濃飲之即止想即是症又云臍帶上¶
　疙瘩兒含口中因姙婦登高舉臂脱出兒口以此作¶
<pb:KR3e0070_WYG_039-21b>¶
　聲令姙婦曲腰就地如拾物仍入兒口即止然黄連性¶
　寒麝香開竅當酌量用之¶
　　　龔彦德孕癰方第十¶
治孕癰用烏藥五錢水一鍾煎七分入牛皮膠一兩煎¶
化温服或薏苡仁煮汁飲之¶
　愚按孕癰即是腹内患癰如前法不應宜用牡丹皮¶
　散或薏苡仁湯(治驗見二/十四卷)¶
　　　姙娠不語論第十一¶
<pb:KR3e0070_WYG_039-22a>¶
孕婦不語不須服藥臨産月但服保生丸四物湯産下¶
便語黄帝問曰人有重身九月而瘖何也岐伯對曰胞¶
絡繋於腎腎脉貫繫舌本故不能言十月分娩後自為¶
之言也¶
　愚按前症果内經窮理之言人有患此當調攝以需¶
　之不必驚畏而泛用藥也¶
　　　姙娠傷食方論第十二¶
經曰飲食自倍腸胃乃傷又云隂之所生本在五味隂¶
<pb:KR3e0070_WYG_039-22b>¶
之五宫傷在五味故姙娠傷食最難調治者¶
　愚按東垣先生云脾胃之氣壯則過時而不饑多食¶
　而不傷盖胃主司納脾主消化五臟之本也然食倍¶
　而傷者乃脾氣虛而不化也若投以峻劑則脾胃復¶
　傷而胎亦損矣當審其所因而調治之若飲食停滯¶
　或肚腹作痛用平胃散嘔吐惡心加枳殻砂仁吞酸¶
　噯腐加黄連三分吳茱茰二分腹滿泄瀉用六君子¶
　湯停滯肉食倍加山查停滯麵食倍加麥蘖停滯糯¶
<pb:KR3e0070_WYG_039-23a>¶
　食用白酒麯末一味米食停滯倍加穀蘖魚腥所傷¶
　倍加陳皮傷辛熱之物加黄連傷性冷之物加砂仁¶
　木香如不應更加肉豆蔲補骨脂再不應用四神丸¶
　若脾氣下陷用補中益氣湯凡噯覺藥氣且戒藥餌¶
　節飲食經云損其脾者調其飲食適其寒温大凡脾¶
　胃虛弱飲食難化以白术陳皮為末等分陳麯糊丸¶
　常服最善枳术丸但可暫用枳實峻厲能耗真氣治¶
　者慎之¶
<pb:KR3e0070_WYG_039-23b>¶
　　　附治驗¶
　一姙娠因停食服枳术丸胸腹不利飲食益少更服¶
　消導寛中之劑其胎下墜余謂此脾氣虚而不能承¶
　載也用補中益氣及六君子湯中氣漸健其胎漸安¶
　又用八珍湯加柴胡升麻調理而痊¶
木香丸　治姙娠脾胃虚弱飲食不消肚腹膨脹或嘔¶
　吐泄瀉¶
　　木香(二/錢)白术(炒/)人參　白茯苓(各等/分)¶
<pb:KR3e0070_WYG_039-24a>¶
　右為末麵糊丸菉豆大毎服三四十丸熟水下¶
白术散　治姙娠脾胃虛弱氣不調和飲食易傷¶
　　白术(炒/)紫蘇(各一/兩)人參　白芷(各三/錢炒)川芎　青皮¶
　　訶子皮(各半/兩)甘草(炒一/錢)¶
　右每服二錢薑水煎¶
　　　附方¶
平胃散(方見七卷/第十八論)¶
補中益氣湯¶
<pb:KR3e0070_WYG_039-24b>¶
六君子湯(二方見二十/四卷第六論)¶
四神丸(方見八卷/第八論)¶
八珍湯(方見二十四/卷第四論)¶
　　　姙娠臟燥悲傷方論第十三¶
許學士云一婦無故數次悲泣是為臟燥用大棗湯而¶
愈又程虎卿内姙娠五月慘慼悲傷亦投大棗湯而愈¶
　愚按前症或因寒水攻心或肺有風邪者治當審察¶
　　　附治驗¶
<pb:KR3e0070_WYG_039-25a>¶
　一姙婦無故自悲用大棗湯二劑而愈後復患又用¶
　前湯佐以四君子加山梔而安¶
　一姙婦悲哀煩燥其夫詢之云我無故但自欲悲耳¶
　用淡竹茹湯為主佐以八珍湯而安¶
大棗湯¶
　　甘草(三/兩)小麥(三/兩)大棗(十/枚)¶
　右水六鍾煎三鍾分三服亦補脾氣¶
淡竹茹湯　治姙娠心虛驚悸臟燥悲傷或作虛煩¶
<pb:KR3e0070_WYG_039-25b>¶
　　麥門冬(去/心)小麥　半夏(湯炮各一/錢五分)人参　白茯苓¶
　　(各一/錢)甘草(五/分)¶
　右薑棗并竹茹少許水煎¶
治胎臟燥悲哭用紅棗燒存性米飲調下¶
　　　附方¶
四君子湯(方見二十四/卷第六論)¶
八珍湯(方見二十四/卷第四論)¶
　薛氏醫案卷三十九¶
