# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.323313
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷九
<pb:KR3e0070_WYG_009-1a>¶
欽定四庫全書¶
　薛氏醫案卷九¶
　　　　　　　　　　　　　眀　薛已　撰¶
　　原機啓微¶
　　　論目為血脉之宗¶
内經曰諸脉者皆屬扵目目得血而能視鍼經曰五臓¶
六腑積氣皆上注扵目而為之精精之窠為眼骨之精¶
為黒眼血之精為絡其窠氣之精為白眼肌肉之精則¶
<pb:KR3e0070_WYG_009-1b>¶
為約束裏擷筋骨血氣之精而與脉并為系上屬扵腦¶
後出扵項中故邪中扵項因逢其身之虛其入深則隨¶
眼系入扵腦則腦轉腦轉則引目系急目系急則目眩¶
以轉矣邪中其精其精所中不相比也則精散精散則¶
視岐故見两物目者五臓六腑之精榮衛䰟&KR0334;之所常¶
營也神氣之所主也故神勞則䰟&KR0334;散志意亂是故瞳¶
子黒眼發扵隂白眼赤脉發扵陽故隂陽合𫝊而為精¶
眀也目者心之使也心者神之舎也故神精亂而不轉¶
<pb:KR3e0070_WYG_009-2a>¶
卒然見非常之處精神䰟&KR0334;散不相得故曰惑也東垣¶
曰夫十二經脉三百六十五絡其血氣皆上走扵靣而¶
走空竅其清陽氣上散扵目而為精其氣走扵耳而為¶
聽因心煩事冗飲食失節勞役過度致脾胃虛弱心火¶
太盛則百脉沸騰血脉逆行邪害空竅失眀則日月不¶
眀矣夫五臓六腑之精氣皆禀受扵脾上貫扵目脾者¶
諸隂之首也目者血脉之宗也故脾虛則五臓之精氣¶
皆失所司不能歸眀扵目矣心者君火也主人之神宜¶
<pb:KR3e0070_WYG_009-2b>¶
静而安相火化行其令相火者包絡也主百病皆榮扵¶
目既勞役運動勢乃妄行又因邪氣所并而損血脉故¶
諸病生焉凡醫者不理脾胃及養血安神治標不治夲¶
是不眀正理也¶
　按此論目為臓腑血脉精氣之宗至為詳悉豈但世¶
　俗拘之扵五輪八廓而已也¶
　　　論目昏赤腫翳膜皆屬扵熱¶
原病式曰目昧不眀目赤腫痛翳膜眥瘍皆為熱也及¶
<pb:KR3e0070_WYG_009-3a>¶
目膜俗謂之眼黒亦為熱也或平白目無所見者熱氣¶
鬰之甚也或言目昩為肝腎虛冷者誤也是以妄謂肝¶
生扵目腎主瞳子故妄言目昩為虛而冷也然腎水冬¶
隂也虛則當熱肝木春陽也虛則當冷腎隂肝陽豈能¶
同虛而為冷者歟或通言肝腎之中隂實陽虛而無由¶
目昧也俗妄謂肝腎之氣衰少而不能至扵目也不知¶
經言熱甚目瞑眼黒也豈由寒爾耶而仲景言傷寒病¶
熱極則不識人乃目盲也正理論曰由熱甚怫鬰扵目¶
<pb:KR3e0070_WYG_009-3b>¶
而致之然也若目無所見耳無所聞悉由熱氣怫欝𤣥¶
府閉宻而致氣液血脉榮衛精神不能升降出入故也¶
各隨鬰結微甚而有病之輕重也故知熱欝于目無所¶
見也故目微昏者至近則轉難辯物由目之𤣥府閉小¶
也隔縑視物之象也或視如蠅翼者𤣥府有所閉合者¶
也或目昏而見黒花者由熱氣甚而發之扵目亢則害¶
承乃制而反出其泣氣液昩之以其至近故雖微而亦¶
見如黒花也及衝風泣而目暗者由熱甚而水化制之¶
<pb:KR3e0070_WYG_009-4a>¶
也故經言厥則目無所見夫人厥則陽氣并于上隂氣¶
并扵下陽并于上則火獨光也隂氣并于下則足隂足¶
隂則脹也天一水不能勝五火故目眥而盲是以衝風¶
泣下而不止夫風之中扵目也陽氣内守扵睛是火氣¶
燔目故見風泣下¶
　按此論熱甚怫欝隂陽并厥𤣥府閉宻致目病之由¶
　為詳盖一主扵火熱之化也若由飲食辛熱七情所¶
　動六氣淫欝氣血虛實則東垣子和陳無擇軰論亦¶
<pb:KR3e0070_WYG_009-4b>¶
　已詳然亦有痰熱濕熱與夫服食金石燥熱之藥致¶
　者或乆病後榮衛虛弱肝氣腎隂不足或元氣精氣¶
　虛衰及脱營為病皆有虛熱實熱之殊並宜分治¶
　　　論眼證分表裏治¶
機要曰在腑則為表當除風散熱在臓則為裏宜養血¶
安神暴發者為表而易治乆病者在裏而難愈¶
　　　論目疾宜出血最急¶
子和曰聖人雖言目得血而能視然血亦有太過不及¶
<pb:KR3e0070_WYG_009-5a>¶
也太過則目壅塞而發痛不及則目耗竭而失眀故年¶
少之人多太過年老之人多不及但年少之人則無不¶
及年老之人其間猶有太過者不可不察也夫目之内¶
眥太陽經之所起血多氣少目之鋭眥少陽經也血少¶
氣多目之上綱太陽經也亦血多氣少目之下綱陽眀¶
經也血氣俱多然陽眀經起扵目两旁交頞之中與太¶
陽少陽俱㑹于目惟足厥隂經連于目系而已故血太¶
過者太陽陽眀之實也血不及者厥隂之虛也故出血¶
<pb:KR3e0070_WYG_009-5b>¶
者宜太陽陽眀盖此二經血多故也少陽一經不宜出¶
血血少故也刺太陽陽眀出血則目愈眀刺少陽出血¶
則目愈昏要知無使太過不及以養血目而已凡血之¶
為物太多則濫太少則枯人熱則血行疾而多寒則血¶
行遲而少此常理也目者肝之外候也肝主目在五行¶
屬木雖木之為物太茂則蔽宻太衰則枯瘁矣夫目之¶
五輪乃五臓六腑之精華宗脉之所聚其白人屬肺金¶
肉輪屬脾土赤脉屬心火黒水神光屬腎水兼屬肝木¶
<pb:KR3e0070_WYG_009-6a>¶
此世俗皆知之矣及有目疾則不知病之理豈知目不¶
因火則不病何以言之白輪變赤火乘肺也肉輪赤腫¶
火乘脾也黒水神光被翳火乘肝與腎也赤脉貫目火¶
自甚也能治火者一句可了故内經曰熱勝則腫凡目¶
暴赤腫起羞眀癮澁淚出不止暴寒目瞞皆太熱之所¶
為也治火之法在藥則鹹寒吐之下之在鍼則神廷上¶
星&KR0479;㑹前頂百㑹血之翳者可使立退痛者可使立已¶
昧者可使立眀腫者可使立消惟小兒不可刺&KR0479;㑹為¶
<pb:KR3e0070_WYG_009-6b>¶
肉分淺薄恐傷其骨然小兒水在上火在下故目眀老¶
人火在上水不足故目昏内經曰血實者宜决之又經¶
曰虛者補之實者㵼之如雀目不能夜視及内障暴怒¶
大憂之所致也皆肝主目血少禁出血止宜補肝養腎¶
至扵暴赤腫痛皆宜以䤵鍼刺前五穴出血而已次調¶
鹽油以塗髮根甚者雖至于再至于三可也量其病勢¶
以平為期¶
　按此謂目疾出血最急扵初起熱痛暴發或乆病欝¶
<pb:KR3e0070_WYG_009-7a>¶
　甚非三稜鍼宣泄不可然年髙之人及乆病虛損并¶
　氣欝者宜從毫鍼補㵼之則可故知子和亦大畧言¶
　爾扵少陽一經不宜出血無使太過不及以養血目¶
　而已斯意可見¶
　　　論内障外障¶
龍木論曰眼疾有七十二般内障二十三候外障四十¶
九候病狀一一不同㨿其疾狀認識既不差錯治療少¶
有所憑¶
<pb:KR3e0070_WYG_009-7b>¶
　謹按諸候詳見夲論然内障為黒水神光昏翳外障¶
　則有翳膜者是今論中雖具諸候而所用藥多夲風¶
　熱故並畧云然内障有因扵痰熱氣欝血熱陽陷隂¶
　虛脱營所致種種病因皆畧之不議况外障之翳有¶
　起扵内眥外眥睛上睛下睛中當視其翳色從何絡¶
　而來如東垣治例魏邦彦夫人目翳從下而上病自¶
　陽眀來也緑非五色之正殆肺腎合而為病也乃就¶
　畫家以墨調膩粉合成色諦視之與翳色同矣肺腎¶
<pb:KR3e0070_WYG_009-8a>¶
　為病者無疑乃㵼肺腎之邪而以入陽眀之藥為之¶
　使既效而他日復病作者三其所從來之經與翳色¶
　各異因詢此必經絡不調目病未已問之果然如所¶
　論治之疾遂不作若此憑其色䆒其所兼所夲之因¶
　處治而不愈者盖邪藴日乆而實元氣隂氣不足所¶
　致也當以王道論治庶可但世俗不能守此理遂致¶
　失眀者多矣悲夫¶
　　　論瞳子散大¶
<pb:KR3e0070_WYG_009-8b>¶
東垣曰瞳子散大者由食辛熱之物太甚故也所謂辛¶
主散熱則助火上乘扵腦中其精故散精散則視物亦¶
散大也夫精眀者所以視萬物者也今視物不真則精¶
衰矣盖火之與氣勢不两立故經曰壯火食氣壯火散¶
氣手少隂足厥隂所主風熱連目系邪入中人各從其¶
類故循此道而來攻頭目腫悶而瞳子散大皆血虛隂¶
弱故也當除風熱凉血益血以收耗散之氣則愈矣¶
　　　論倒睫赤爛¶
<pb:KR3e0070_WYG_009-9a>¶
東垣曰夫眼生倒睫拳毛者两目𦂳急皮縮之所致也¶
盖内復熱則隂氣外行當去其内熱并火邪眼皮緩則¶
眼毛立出翳膜亦退用手法攀出内瞼向外速以三稜¶
鍼出血以左手爪甲迎其鍼鋒立愈¶
目眶嵗乆赤爛俗呼為赤瞎是也當以三稜鍼刺目眶¶
外以㵼濕熱而愈¶
　按已上所論可謂深逹病情然是證亦多是血熱隂¶
　虛火動所致盖血所以滋經脉養毛髮者也故當外¶
<pb:KR3e0070_WYG_009-9b>¶
　治以㵼其瘀熱内治以杜絶其源可也¶
　　　論目不能逺視為隂氣不足¶
東垣曰能逺視不能近視者陽氣不足隂氣有餘也乃¶
氣虛而血盛也血盛者隂火有餘氣虛者氣弱也此老¶
人桑榆之象也能近視不能逺視者陽氣有餘隂氣不¶
足也乃血虛氣盛血虛氣盛者皆火有餘元氣不足火¶
者元氣糓氣真氣之賊也元氣來也徐而和細細如線¶
邪氣來也𦂳而強如巨川之水不可遏¶
<pb:KR3e0070_WYG_009-10a>¶
　謹按陽氣者猶日火也隂氣者金水也先儒所謂金¶
　水内眀而外暗日火内暗而外明者也然人目眼備¶
　臓腑五行精華相資而神眀故能視即此理之常也¶
　雖經曰目得血而能視殊不言氣者盖血得氣為水¶
　火之交而能神眀之也否則隂虛不能逺視陽乏不¶
　能視近是為老人桑榆之漸然學者扵目病能求諸¶
　此則思過半矣¶
　　　論目疾分三因¶
<pb:KR3e0070_WYG_009-10b>¶
陳無擇云病者喜怒不節憂思兼並致臓氣不平欝而¶
生涎隨氣上厥逢腦之虛侵淫眼系䕃注于目輕則昏¶
濇重則障翳眵涙努肉白膜瞞睛皆内所因或數冐風¶
寒不避暑濕邪中扵項乘虛循系以入扵腦故生外翳¶
醫論中所謂青風緑風紫風黒風赤風白風白翳黄翳¶
等隨八風所中變生諸症皆外所因或嗜慾不節飲食¶
無時生食五辛熱啖炙煿馳騁田獵冐渉煙塵勞動外¶
情䘮眀之夲皆不内外因治之¶
<pb:KR3e0070_WYG_009-11a>¶
　按論中所言致證之因至為詳悉惜乎其方多夲扵¶
　風熱及水臓陽虛處治而未備學者當自為通變矣¶
　　　論偷鍼眼¶
巢氏曰凡眼内眥頭忽結成皰三五日間便生膿汁世¶
呼為偷鍼此由熱氣客在眥間熱摶扵津液所成但其¶
勢輕者小小結聚汁潰熱歇乃瘥¶
　謹按世傳眼眥初生小皰視其背上即有細紅㸃如¶
　瘡以鍼刺破眼時即瘥故名偷鍼實解太陽經結熱¶
<pb:KR3e0070_WYG_009-11b>¶
　也人每試之有驗然巢氏但具所因而不更分經絡¶
　其諸名實所過者多矣¶
　　　先哲治驗¶
東垣云戊申六月徐總管患眼疾上眼皮下出黒白翳¶
二㸃癮澁難開两目𦂳縮而不痛两寸脉細𦂳按之洪¶
大而無力乃足太陽膀胱為命門相火煎𤎅逆行作寒¶
水翳及寒膜遮睛呵欠善悲徤忘啑噴眵淚時淚下面¶
赤而白能食大便難小便數而欠氣上而喘以撥雲湯¶
<pb:KR3e0070_WYG_009-12a>¶
治之¶
　　　論瞳子散大(并/方)¶
戊戌冬初李叔和至西京朋友待之以猪肉煎餅同蒜¶
醋食之後復飲酒大醉卧扵煖亢翌日病眼两瞳子散¶
大扵黄睛視物無的以小為大以短為長卒然見非常¶
之處行歩踏空多求醫療而莫之愈至己亥春求治扵¶
先師曰内經有云五臓六腑之精氣皆注扵目而為之¶
精精之窠為眼骨之精為瞳子又云筋骨氣血之精而¶
<pb:KR3e0070_WYG_009-12b>¶
為脉并為系上屬扵腦又瞳子黒眼法扵隂今瞳子散¶
大者由食辛熱之物過多故也所謂辛主散熱則助火¶
上乘扵腦中其精故散精散則視物亦散大也夫精眀¶
者所以視萬物者也今視物不真則精衰矣盖火之與¶
氣勢不两立故經云壯火食氣壯火散氣手少隂足厥¶
隂所主風熱連目系邪之中人各從其類故循此道而¶
來攻頭目腫悶而瞳子散大皆血虛隂弱故也當除風¶
熱凉血益血以收耗散之氣則愈矣滋隂地黄丸(方見/前)¶
<pb:KR3e0070_WYG_009-13a>¶
内經云熱淫所勝平以鹹寒佐以苦甘酸收之以黄連¶
黄芩大苦寒除邪氣之盛為君當歸身辛温生熟地黄¶
苦甘寒養血凉血為臣五味子酸寒體輕浮上收瞳子¶
之散大人參甘草地骨皮天門冬枳殻苦甘寒㵼熱補¶
氣為佐柴胡引用為使也忌食辛辣物而助火邪及食¶
寒凉物損胃氣藥不能上行也¶
丹溪一壯年人早起忽視物不見就睡片時畧見而不¶
眀食減倦甚脉緩大重則散而無力意其受濕所致詢¶
<pb:KR3e0070_WYG_009-13b>¶
之果卧濕地半月遂以白术為君黄茋茯苓陳皮為臣¶
附子為使十餘貼而愈¶
丹溪一老人忽盲他無所苦予以大虛治之急煎人參¶
膏二觔服二日一醫與磁石藥予曰今夜死矣果然¶
丹溪一人形實好飲熱酒忽目盲脉濇此熱酒所傷胃¶
氣汚濁之血死其内而然以蘇木作湯調人參末服二¶
日鼻及两掌皆紫黒予曰滯血行矣以四物加蘇木桃¶
仁紅花陳皮煎調人參末服數日而愈(已上治驗三條/見丹溪纂要)¶
<pb:KR3e0070_WYG_009-14a>¶
謙甫云郎中張子敬年六十七嵗病眼目昏暗微黒色¶
皮膚不澤六脉弦細而無力一日出視治眼二方問予¶
曰可服否予曰此二方以黄連大苦之藥為君諸風藥¶
為使且人年五十膽汁減而目不眀内經云土位之主¶
其㵼以苦諸風藥亦能㵼土人年七十脾胃虛而皮肉¶
枯重㵼其土使脾胃虛而不能營運榮衛之氣滋養元¶
氣胃氣不能上行隔氣吐食諸病生矣又况年髙衰弱¶
此藥不服可也只宜慎言語節飲食懲忿窒慾此不治¶
<pb:KR3e0070_WYG_009-14b>¶
之治也子敬以為眀年春除闗西路按察使三年致仕¶
囬還精神清勝脉遂平和此不可妄服寒涼之劑也内¶
經云征伐無過是謂大惑解之可也¶
海蔵妻姪女形肥笄年時得目疾每月或二月一發發¶
則紅腫難開如此者三年服除風散熱等劑左目反有¶
頑翳從鋭眥遮瞳人右目亦有翳從下而上經云從内¶
走外者少陽病從下上者陽眀病予謂此少陽陽明二¶
經有積滯也脉短滑而實鼓晨則似短澁潔古有云短¶
<pb:KR3e0070_WYG_009-15a>¶
為有積滯遏抑臓腑宜下之遂用温白丸減川芎附子¶
下之二多加龍膽草黄連如東垣五積法從二丸加起¶
每日加一丸如至大利然後減丸又從二丸加起忽一¶
日扵利中下墨血塊若干如黒豆大而硬堅從此漸痊¶
而翳盡去(見醫學/綱目)¶
樓全善先生曰夏枯草治目珠疼至夜則疼甚者神效¶
或用苦寒藥㸃之反疼者亦神效盖目珠者連目夲又¶
各系屬厥隂之經也夜甚及用苦寒藥㸃之反甚者夜¶
<pb:KR3e0070_WYG_009-15b>¶
與寒亦隂故也丹溪云夏枯草有補養厥隂血脉之功¶
其草三四月開花遇夏至隂生則枯盖禀純陽之氣也¶
至哉斯言故治厥隂目疼如神者以陽治隂也予男至¶
夜目珠及連眉稜骨作疼頭半邉腫痛用黄連膏㸃之¶
反大痛百藥不效灸厥隂少陽疼隨止半日又作又灸¶
又止月餘遂以夏枯草二两香附末二两甘草四錢同¶
為細末每服一錢半用清茶調服下咽則疼減大半至¶
四五日良愈¶
<pb:KR3e0070_WYG_009-16a>¶
一男子六十餘嵗所患與前證皆同但黒睛有白翳二¶
㸃諸藥不效亦以此藥與東垣選竒湯加四物湯及黄¶
連煎間服并灸厥隂少陽而安¶
　附方¶
　　　治風之劑¶
局方蜜䝉花散　治風氣攻注两眼昏暗眵淚羞眀并¶
暴赤腫¶
　　羌活　白蒺藜(炒/)木賊　蜜䝉花　石决眀(各一/两)¶
<pb:KR3e0070_WYG_009-16b>¶
　　菊花(二/两)¶
　右為末每服二錢茶清食後調下¶
三因羌活散　治風毒上攻眼目昏澁翳膜生瘡及偏¶
正頭疼目小黒花累累者¶
　　羌活　川芎　天麻　旋覆花　青皮　南星(炮/)¶
　　藁夲(各一/两)¶
　右為末每服二錢水煎入薑三片薄荷七葉¶
　按已上並足太陽厥隂藥也¶
<pb:KR3e0070_WYG_009-17a>¶
東垣眀目細辛湯　治两目發赤微痛羞眀畏日怯風¶
寒怕火眼睫成紐眵糊多癮澁而難開眉攅腫悶鼻塞¶
涕唾&KR0008;粘大便秘澁¶
　　麻黄　羌活(各三/錢)防風(二/錢)藁夲(一/錢)白茯苓(一/錢)當歸¶
　　尾(一/錢)川芎(五/分)細辛(五/分)蔓荆子(五/分)荆芥穂(錢/半)生地黄¶
　　(一錢/酒製)椒(八/箇)　桃仁(二十/箇)紅花(少許/)¶
　右㕮咀分作四服每服水煎食後熱服¶
　按此足太陽厥隂手少隂藥也¶
<pb:KR3e0070_WYG_009-17b>¶
機要四物龍膽湯　治目赤暴發雲翳疼痛不可忍¶
　　四物湯(半/两)羌活　防風(各三/錢)龍膽草(酒拌/炒焦)防已(各/二)¶
　　(錢/)¶
　右㕮咀作數服水煎¶
　按此足厥隂太隂太陽藥也¶
防風飲子　治拳毛倒睫¶
　　黄茋　甘草　人參(各一/錢)葛根(五/分)細辛葉　蔓荆¶
　　子　防風(各五/分)當歸(七分/半)¶
<pb:KR3e0070_WYG_009-18a>¶
　右㕮咀作一服水煎食後服¶
　按此足太陽陽眀手足太隂藥也¶
　　　治熱之劑¶
局方洗心散　治風壅壯熱頭目昏痛熱氣上衝口苦¶
唇焦咽喉腫痛心神煩燥多渴五心煩熱小便赤澁大¶
便秘滯¶
　　大黄(煨/)甘草　當歸　芍藥　麻黄　荆芥穂(各/六)¶
　　(錢/)白术(半/两)¶
<pb:KR3e0070_WYG_009-18b>¶
　右為末每服二三錢生薑薄荷湯煎服¶
　按此足太陽陽眀厥隂手足太隂經藥也今人多用¶
　之故收入然以白术合大黄入心故名洗心而從以¶
　麻黄荆芥亦是表裏藥¶
濟生羊肝丸　治肝經有熱目赤睛疼視物昏澁¶
　　羊肝(一具生用局/方用白羊肝)黄連(去鬚/為末)¶
　右先將羊肝去筋膜扵沙盆内搗爛入黄連末杵和¶
　丸如梧子大每五十丸用熟水送下¶
<pb:KR3e0070_WYG_009-19a>¶
　按此手少隂足太隂厥隂藥也¶
東垣㵼熱黄連湯　治眼暴發赤腫疼痛¶
　　黄芩(酒製/炒)黄連(同上/製)龍膽草　生地黄(各一/两)升麻¶
　　(半/两)柴胡(一/两)¶
　右㕮咀每服四錢水煎去查扵日午前飯後熱服¶
　按此手少隂太隂足陽眀少陽少隂藥也¶
　　　治風熱之劑¶
局方眀目流氣飲　治風熱上攻眼目視物不眀常見¶
<pb:KR3e0070_WYG_009-19b>¶
黒花當風多淚癮澁難開¶
　　大黄(煨/)牛蒡子(炒/)川芎　菊花　白蒺藜(炒/)細辛¶
　　　防風　𤣥參　山梔　黄芩　甘草(炙/)蔓荆子¶
　　　荆芥　木賊(各一/两)草决眀(两/半)蒼术(泔汁炒/二两)¶
　右為末每二錢臨卧用温酒調下¶
　按此手足三隂足陽眀太隂藥也¶
洗肝散　治風毒上攻暴作赤目腫痛難開癮澁眵淚¶
　　薄荷葉　當歸　羌活　防風　山梔仁　甘草¶
<pb:KR3e0070_WYG_009-20a>¶
　　　大黄　川芎(各二/两)¶
　右為末每二錢食後煎水調下¶
　按此足太陽厥隂手足太隂藥也¶
錢氏㵼青丸　治目暴發赤腫疼痛¶
　　當歸　川芎　山梔　龍膽草(酒拌/炒焦)大黄　羌活¶
　　防風¶
　右為末蜜丸鷄頭子大每一二丸¶
　按此足太陽少陽太隂厥隂藥也¶
<pb:KR3e0070_WYG_009-20b>¶
東垣連翹飲子　治目中溜火惡日與火癮澁小角𦂳¶
乆視昏花迎風有淚¶
　　蔓荆子　生甘草　連翹(各三/分)柴胡(二/分)黄芩(酒製/五分)¶
　　生地黄　當歸　人參(各三/分)紅葵花(三/分)黄茋　防¶
　　風　羌活(各五/分)升麻(一/錢)¶
　右㕮咀作一服水煎食後熱服¶
　按此足三陽少隂厥隂藥也¶
神芎丸　治濕熱内甚目赤腫或白睛黄色¶
<pb:KR3e0070_WYG_009-21a>¶
　　大黄　黄芩(各二/两)牽牛　滑石(各四/两)黄連　薄荷¶
　　　川芎(各半/两)¶
　右為末水丸如小豆大温水下十丸至十五二十丸¶
　按此足陽眀厥隂藥也¶
東垣龍膽飲子　治肝眼流膿生疳翳濕熱為病¶
　　麻黄(一錢/半)黄芩(炒/)青蛤粉　羌活　龍膽草(酒拌/炒焦)¶
　　(各三/錢)蛇退皮　糓精草　川欝金　炙甘草(各五/分)¶
　　升麻(二/錢)¶
<pb:KR3e0070_WYG_009-21b>¶
　右為細末每二錢食後茶調服¶
　按此足太陽陽眀手足太隂藥也¶
　已上六方宜隨表裏而輕重之亦不可例用理血之¶
　劑¶
局方眀目地黄丸　治男女肝腎俱虛風邪所乘熱氣¶
上攻目翳遮睛目澁多淚¶
　　牛膝(酒浸/三两)石斛　枳殻(炒/)杏仁(去皮/炒)防風(各四/两)生¶
　　熟地黄(各一觔/)¶
<pb:KR3e0070_WYG_009-22a>¶
　右為末煉蜜丸如梧子大毎服三十丸白水下¶
　按此出太陽例又氣藥也¶
簡易加減駐景丸　治肝腎氣虛两目昏暗視物不眀¶
　　熟地黄　當歸(各五/两)楮實子　川椒(炒各/一两)五味子¶
　　(二/两)枸杞子(二/两)兎絲子(酒製/半觔)車前子(炒二/两)¶
　右為末蜜糊丸如梧子大每三十丸食前温酒下¶
　謹按肝為相火有㵼無補况隂水虛而陽火實病目¶
　者多故此二方盖補肝之隂虛也頗有理故收入¶
<pb:KR3e0070_WYG_009-22b>¶
地芝丸　治目不能逺視能近視或亦妨近視¶
　　生地黄(焙/乾)天門冬(去心各/四两)枳殻(二两/炒)甘菊花(二/两)¶
　右為細末煉蜜為丸如桐子大茶清送下百丸食後¶
　　　理氣之劑¶
局方定志丸　治眼不能近視反能逺視者¶
　　白茯苓　人參(各三/两)逺志(去/心)菖蒲(各二/两)¶
　右為細末煉蜜為丸如梧子大以硃砂為衣每服七¶
　丸至二三十丸温米飲下食後日三服¶
<pb:KR3e0070_WYG_009-23a>¶
　按已上二方手太隂少隂藥也¶
濟生桑白皮散　治肺氣壅塞毒氣上攻眼目白睛腫¶
脹日夜疼痛¶
　　𤣥參　桑白皮　枳殻(炒/)升麻　杏仁(炒/)旋覆花¶
　　　防風　赤芍　黄芩　甘菊花　甘草(炙/)甜葶¶
　　藶(炒各/一两)¶
　右為末每服三錢食前滚白水調下¶
　按此又治風熱之劑也出太陽例¶
<pb:KR3e0070_WYG_009-23b>¶
　　　養陽之劑¶
東垣神效黄茋湯　治渾身麻木不仁或頭面或手或¶
腿脚麻木不仁两目𦂳急縮小及羞眀畏日或視物無¶
力¶
　　黄茋(二/两)人參(八/錢)炙甘草(一/两)蔓荆子(三/錢)白芍(一/两)陳皮¶
　　(半/两)¶
　右㕮咀每五錢水煎臨卧熱服¶
益氣聰眀湯　治飲食不節勞役形體脾胃不足得内¶
<pb:KR3e0070_WYG_009-24a>¶
障耳鳴或多年目昏暗視物不能此藥能令人目廣大¶
乆服無内外障耳鳴耳聾之患¶
　　黄茋　甘草　人參(各半/两)升麻　葛根(各三/錢)蔓荆¶
　　子(錢/半)芍藥　黄栢(酒炒各/一錢)¶
　右㕮咀每服三錢水煎臨睡熱服近五更再服之得¶
　腫更妙如煩悶或有熱漸加黄栢春夏加之盛暑夏¶
　月倍之若此一味多則不效¶
人參補胃湯　治勞役所傷飲食不節内障昏暗¶
<pb:KR3e0070_WYG_009-24b>¶
　前黄茋湯減陳皮茋再減半加黄栢(一两酒/拌透)¶
　右㕮咀每服三四錢水煎食逺稍熱服後两目廣大¶
　視物如童時覺两脚踏地不知髙低盖冬天多服升¶
　陽藥故也病減住服¶
　按已上手足太隂少隂藥也¶
　　　滋隂之劑¶
東垣連栢益隂丸¶
　　羌活　獨活　甘草　當歸尾(製/)防風(半/两)五味子¶
<pb:KR3e0070_WYG_009-25a>¶
　　(半/两)草决眀(一/两)石决眀(燒三/錢)細黄芩　黄栢　知母¶
　　　黄連(酒拌炒/各一两)¶
　右件為細末煉蜜為丸如菉豆大每服五十丸漸加¶
　至百丸食逺茶清送下常多服補陽湯少服此丸¶
滋隂腎氣丸此壯水之主以鎮陽光¶
　　熟地黄(三/两)牡丹皮(半/两)生地黄(四/两)澤㵼(二两/半)茯苓(二/两)¶
　　(半/)當歸尾　山茱萸　柴胡　五味子　乾山藥¶
　　(各半/两)¶
<pb:KR3e0070_WYG_009-25b>¶
　右件扵石臼中杵為細末煉蜜為丸如桐子大每服¶
　五七十丸鹽湯空心服¶
　按已上並少隂藥也¶
　　　養陽滋隂之劑¶
局方菊睛丸　治肝腎不足眼目昏暗常見黒花多淚¶
　　枸杞子(三/两)蓯蓉(酒浸/炒)巴㦸(去心各/一两)甘菊花(四/两)¶
　右為末煉蜜為丸如梧子大每五十丸温湯鹽湯食¶
　逺任下¶
<pb:KR3e0070_WYG_009-26a>¶
東垣滋隂地黄丸　治眼目瞳子散大扵黄睛視物無¶
的或卒然見非常之處¶
　　熟地黄(一/两)生地黄(两/半)柴胡(八/錢)天門冬　炙甘草¶
　　枳殻(各三/錢)人參(二/錢)地骨皮(二/錢)黄連(三/錢)五味子(三/錢)黄¶
　　芩(半/两)歸身(半两酒/拌焙)¶
　右件為細末煉蜜為丸如菉豆大每百丸温茶清送¶
　下日進三次忌辛辣生冷之物¶
　按此二方足少隂之劑也前方主右腎此主左腎之¶
<pb:KR3e0070_WYG_009-26b>¶
　藥故亦異爾¶
補陽湯　治陽不勝其隂乃隂盛陽虛則九竅不通今¶
青白翳見扵大眥及足太陽少隂經中欝遏足厥隂肝¶
經氣不得上通扵目故青白翳内阻也當扵太陽少隂¶
經中九原之下以益肝中陽氣衝天上行此乃先補其¶
陽後扵足太陽太隂標中(標者/頭也)㵼足厥隂肝經火下伏¶
扵陽中乃次治也内經云隂盛陽虛則當先補其陽後¶
補其隂此治法是也每日侵晨以腹中無宿食服補陽¶
<pb:KR3e0070_WYG_009-27a>¶
湯臨卧服益隂丸若天色變大寒大風并勞役預日飲¶
食不調精神不足或氣弱俱不得服候時氣和平天氣¶
如常服之乃先補其陽使陽氣上升通扵肝經之末利¶
空竅扵目矣¶
　　羌活　獨活　甘草　人參　熟地黄　黄茋¶
　　白术(各一/两)澤㵼(研為/末)陳皮(各半/两)生地黄(炒/)白茯苓¶
　　(去/皮)知母(炒各/三錢)柴胡(去苗/三两)防風　白芍藥(半/两)肉桂(去/皮)¶
　　(一/錢)當歸身(去蘆酒/製三錢)¶
<pb:KR3e0070_WYG_009-27b>¶
　右同為麄末每服半两水三盞煎至一盞去滓空心¶
　宿食消盡服之¶
冲和養胃湯　治内障眼得之脾胃元氣衰弱心火與¶
三焦俱盛飲食失節形體勞役心不得休息故上為此¶
疾服之神効¶
　　柴胡(七/錢)防風(半/两)羌活　炙甘草　黄茋(各一/两半)當歸¶
　　(製/)白术　升麻　人參　葛根(各一/两)白芍(六/錢)白茯¶
　　苓(三/錢)乾薑(一/錢)五味子(二/錢)黄芩　黄連(各七/錢)¶
<pb:KR3e0070_WYG_009-28a>¶
　右㕮咀每五六錢水煎食逺稍熱服¶
　按已上足三陽手足太隂藥也¶
　　　治障翳諸方¶
龍木論還睛丸　治眼内赤澁有花或黒或白或紅皆¶
因肝臓積熱肺受風邪初患之時宜令鍼治諸穴内服¶
此¶
　　人參　桔梗　黄芩　熟地黄　防風　茺蔚子¶
　　車前子　知母(各二/两)𤣥參(半/两)細辛　五味子(各二/两半)¶
<pb:KR3e0070_WYG_009-28b>¶
　右為末煉蜜為丸如梧子大空心茶下十丸¶
　按夲論治内障諸方與此相類者數多姑存此法¶
局方蟬花無比散　治大人小兒風毒傷肝或為氣攻¶
一切眼目昏暗漸生翳膜或乆患頭風牽搐两眼漸漸¶
細小連眶赤爛¶
　　茯苓　甘草(炙/)防風(各四/两)川芎　石决眀(鹽水煑/研如粉)¶
　　羌活　當歸(各三/两)赤芍(十两/炒)蒺藜(炒半/觔)蟬退(一/两)蒼¶
　　术(十二/两)蛇退(一/两)¶
<pb:KR3e0070_WYG_009-29a>¶
　右為末每三錢食後米泔調服茶清亦得¶
　按此足三陽太隂厥隂藥也¶
蟬花散　治肝經藴熱毒氣上攻眼目赤腫多淚羞眀¶
一切風熱昏翳¶
　　穀精草　菊花　蟬退　羌活　甘草(炙/)白蒺藜¶
　　(炒/)草决眀　防風　山梔　川芎　蜜蒙花　木¶
　　賊　荆芥穂　黄芩　蔓荆子¶
　右為末每二錢食後茶清調下¶
<pb:KR3e0070_WYG_009-29b>¶
　按此足太陽少隂厥隂手太隂藥也¶
夲事方羊肝丸¶
　　兎絲子　車前子　麥門冬　决眀子　茯苓¶
　　五味　枸杞子　茺蔚子　苦葶藶　㽔仁　地¶
　　膚子　澤㵼　防風　黄芩　杏仁(炒/)細辛　桂¶
　　心(各一/两)青箱子(一/两)熟地黄(一两/半)白羯羊肝(只用子/肝一片)¶
　　(薄切新瓦/上炒乾)¶
　右為細末煉蜜為丸如梧子大每服三四十丸温水¶
<pb:KR3e0070_WYG_009-30a>¶
　下日(闕/)¶
　按此足太陽少隂手太隂少隂藥也¶
秘方撥雲退翳丸皇統年間醫官劉昌祖傳于世¶
　　𤓰蔞根　枳實　甘草(炙/)蔓荆子(焙/)薄荷(各半/两)川¶
　　芎　木賊(浸一/宿焙)蜜䝉花　荆芥穂　地骨皮　羌¶
　　活　白蒺藜(各一/两)甘菊花(一/两)蛇退　黄連(各三/錢)川¶
　　椒(七錢半/炒去目)當歸(一两半酒/浸焙乾)蟬退(三/錢)¶
　右為細末煉蜜為丸每两作十丸每服一丸食後臨¶
<pb:KR3e0070_WYG_009-30b>¶
　卧日進三服翳者米泔水下睛暗當歸湯下内障木¶
　香湯下¶
　按此足太陽厥隂手少隂藥也然翳膜之疾有氣血¶
　虛實或夾痰熱七情六淫或隂火動濕熱致者種種¶
　不同皆宜求責但已上法不能以盡病情之變學者¶
　宜擴𠑽焉¶
　　　㸃洗諸方¶
局方湯泡散　治肝經風熱上壅眼目赤澁睛疼多淚¶
<pb:KR3e0070_WYG_009-31a>¶
　　赤芍　當歸　黄連(各等/分)¶
　右為末每二錢湯頓調熱洗日三五次御藥院方加¶
　荆芥¶
三因立勝散　治風熱攻眼隠澁羞眀腫痛¶
　　黄連　秦皮　防風　黄芩(等/分)¶
　右㕮咀水煎熱用新羊毫筆蘸刷洗眼¶
金露膏除昏退翳截赤定疼¶
　　㽔仁(槌/碎)黄丹(各一/两)黄連(半/两)蜜(六/两)¶
<pb:KR3e0070_WYG_009-31b>¶
　右先將黄丹炒令紫色入蜜攪匀下長流水四升以¶
　嫩柳枝五七莖一把定攪之次下㽔仁候滚十數沸¶
　又下黄連用柳枝不住手攪𤎅至升七八合罩籬内¶
　傾藥在紙上慢慢滴之勿令塵汚如有瘀肉加碙砂¶
　末一錢上火上慢開入前膏子内用¶
　龍木論云患傷寒熱病後切不可㸃恐損眼也斯言¶
　可以為藥禁云¶
寳鑑春雪膏　治風熱上攻眼目昏暗痒痛癮澁難開¶
<pb:KR3e0070_WYG_009-32a>¶
多眵淚羞眀疼痛或生翳膜¶
　　黄連(四两剉用童便二升浸/一宿去連用淬甘石)好黄丹(六两/水飛)碙砂(一/錢)¶
　　(細研水調在盞/内頓乾為度)白丁香(五/分)乳香　當歸(各三/錢)麝香¶
　　　輕粉(各少/許)烏魚骨(燒存性/三錢)南蘆甘石(十二两淬/便汁浸)¶
　右各研另貯先用好蜜一觔四两煉去蠟却下甘石¶
　末不住手攪次下丹次下諸藥末不住手攪至紫金¶
　色不粘手為度掐作錠子每用一粒新水磨化時時¶
　㸃之忌酒濕麵蕎麥¶
<pb:KR3e0070_WYG_009-32b>¶
拔萃方㗜藥　治偏頭疼眼疾¶
　　蒼耳頭　薄荷葉　盆硝　石膏(各一錢/亂文者)乳香¶
　　華細辛　貫芎(各五/分)¶
　右為極細末早午夕三時㗜鼻¶
　寳鑑方無蒼耳乳香細辛有荆芥桔梗¶
蟾光膏　治逺年病目不通道路退去雲膜須用十二¶
月開成日合¶
　　白砂蜜(四两用隔年葱根去須皮切短與蜜一同/𤎅去白膜候葱熟為度以綿濾浄紙取蠟)¶
<pb:KR3e0070_WYG_009-33a>¶
　　(面/)黄丹　蜜陀僧(各水飛三/錢生用)蘆甘石(火煆五/錢水飛)¶
　已上三味研極細傾入前蜜中桃柳無節者各一枝¶
　攪匀¶
　　川芎(半/两)當歸　赤芍　黄連(去蘆浄/二两)杏仁(湯泡去/皮尖各)¶
　　(半/两)秦皮　訶子皮　防風　石膏　𤣥精石　井¶
　　泉石　無名異　𤣥參　代赭石　石决眀¶
　已上十味各三錢㕮咀用雪水或長流水五升扵銀¶
　器内𤎅至二升濾去滓浄再𤎅至一升傾入前藥蜜¶
<pb:KR3e0070_WYG_009-33b>¶
　内銀器内慢火𤎅紫金色時再下後藥勿令過火¶
　　乳香　没藥　琥珀　硃砂　㽔仁(各三/錢)¶
　已上五味先乾研極細入㽔仁研細水飛澄清極細¶
　方傾入前藥一同復𤎅以筯㸃藥扵水中不散為度¶
　勿令過與不及取下扵土中埋七日取出置扵銀器¶
　或磁器中如法收貯便再添入後細藥以桃柳枝攪¶
　匀¶
　南鵬砂　珍珠　龍腦　珊瑚枝(各一/錢)麝香(五/分)¶
<pb:KR3e0070_WYG_009-34a>¶
　右五味研極細入藥中封定如有取不盡藥用浄水¶
　斟酌洗渲熬過另扵洗眼或膏子稠了傾些小調解¶
　　　灸雀目疳眼法¶
寳鑑云小兒雀目夜不見物灸手大指甲後一寸内膁¶
横文頭白肉際灸一炷如小麥大¶
小兒疳眼灸合谷二穴各一壯炷如小麥大在手大指¶
次指两骨間陷者中¶
　按灸法詳見資生等經兹不備録¶
<pb:KR3e0070_WYG_009-34b>¶
　　　附東垣諸先生治法¶
撥雲湯　治法見前東垣先生治徐總管條¶
　　黄茋(一/分)細辛葉(五/分)柴胡(七/分)生薑(五/分)荆芥穂(一/錢)羌活¶
　　　防風(各一/錢半)藁夲　生甘草　升麻(各一/錢)葛根¶
　　川芎(各五/分)知母　歸身(各一/錢)黄蘖(一錢/半)¶
　作一服水煎稍熱服食後¶
助陽活血湯　治眼發之後猶有上熱白睛紅上壅無¶
疼痛癮澁難開多眵淚¶
<pb:KR3e0070_WYG_009-35a>¶
　　防風　黄茋(各五/分)炙甘草(五/分)蔓荆子(二/分)歸身(酒製/五分)¶
　　白芷(三/分)升麻(七/分)柴胡(五/分)¶
　作一服水煎臨卧稍熱服¶
神効眀目湯　治眼稜𦂳急致倒睫拳毛損目及上下¶
瞼赤爛睛赤疼痛昏暗冷淚常流夜則眼澁難開眵涙¶
皆滿眼¶
　　葛根(一錢/半)甘草(炙二/錢)防風(一/錢)蔓荆子(五/分)細辛(二/分)¶
　一法加黄茋(一/錢)¶
<pb:KR3e0070_WYG_009-35b>¶
　作二服水煎臨卧稍熱服¶
廣大重眀湯　治两目臉皆焮熱赤腫作痛楞生瘡多¶
眵淚癮澁不能開視及眼臉痒搔之至破者並皆治之¶
　　草龍膽(酒/炒)防風　生甘草　細辛(各一/錢)¶
　各杵如麻豆大内甘草不剉只作一定先以水一碗¶
　半煎草龍膽一味至一半再入餘三味煎至少半碗¶
　濾去滓用清帶熱洗以重湯坐令熱日用五七次每¶
　洗畢合目須臾如努肉泛長及痒亦驗¶
<pb:KR3e0070_WYG_009-36a>¶
五秀重眀丸　治翳膜遮睛癮澁昏花常服清利頭目¶
　　乾菊(開頭五/百朶)荆芥穂(五百/穂)楮實子(五百/粒)木賊(去節/五百)¶
　　(莖/)川椒(五百粒/炒去口)¶
　為末煉蜜為丸彈子大每服一丸細嚼徐徐嚥下¶
升陽柴胡湯¶
　　羌活　獨活　甘草根　歸身(各一/两)熟地黄(一/两)人¶
　　參　黄茋　白术(各半/两)澤㵼(三/錢)白芍藥(一/两)陳皮¶
　　白茯苓　防風(各三/錢)肉桂(五/分)柴胡(一錢/半)生地黄(酒/炒)¶
<pb:KR3e0070_WYG_009-36b>¶
　　(半/两)楮實子(酒拌/半两)知母(酒製三錢夏/月加至五錢)¶
　每服五錢水煎稍熱服食後另合一料煉蜜為丸如¶
　桐子大食逺茶清送下五十丸每日與前藥各一服¶
　如天氣熱甚加五味子三錢或五錢天門冬五錢更¶
　加芍藥楮實子各五錢¶
芎辛湯　治两目晝夜癮澁難開羞眀畏日目赤視物¶
昏暗神效¶
　　芎藭(五/分)蔓荆子(五/分)細辛(二/分)防風(一錢/半)甘草　白芷¶
<pb:KR3e0070_WYG_009-37a>¶
　　　(各一/錢)¶
　作一服水煎臨卧稍熱服¶
羌活退翳丸　治内障右眼小眥青白翳大眥微顯白¶
翳腦痛瞳子散大上熱惡熱大便時難小便如常遇天¶
熱暖處頭痛睛脹能食日沒後天隂則昏暗此證亦可¶
服滋隂地黄丸¶
　　熟地黄(八/錢)生地黄(酒/製)歸身(酒製/焙)黄蘖(製各/半两)川芎(三/錢)¶
　　芍藥(一两/二錢)防己(二錢/酒製)知母(三錢/酒製)茺蔚子(半/两)牡丹皮¶
<pb:KR3e0070_WYG_009-37b>¶
　　(三/錢)丹參(半/两)寒水石(一身/生用)柴胡(半/两)羌活(三/錢)黑附子(一/錢)¶
　　(炮/)¶
　為細末煉蜜為丸如小豆大每服五七十丸白湯送¶
　下隨以食壓之忌言語(已上俱見東/垣試効方)¶
保命當歸湯　治風熱上攻瞳子散大¶
　　當歸身(二/錢)黄芩(二/錢)黄連(一/錢)柴胡(一/錢)熟地黄(三/錢)芍藥¶
　　(二/錢)甘草(炙三/錢)¶
　分三服水煎臨卧温服¶
<pb:KR3e0070_WYG_009-38a>¶
瑞竹四神丸　治腎經虛損眼目昏花補虛益損及雲¶
翳遮睛¶
　　甘州枸杞子(一觔㨂色赤滋潤者作/四分用酒一杯潤之)一分川椒(一/两)¶
　　(同/炒)一分小茴香(一两/同炒)一分用芝麻(一合/同炒)一分獨炒¶
　　用¶
　炒過將川椒等篩去不用再加熟地黄白术白茯苓¶
　各一两共為細末煉蜜為丸如梧桐子大每服五七¶
　十丸空心温酒送下或加甘菊花一两(見醫學綱/目新増)¶
<pb:KR3e0070_WYG_009-38b>¶
補肝散　治肝風内障不痛不痒眼見花發黄白黒赤¶
或一物二形難辨¶
　　羚羊角　防風(各二/两)羌活　人參　車前子　茯¶
　　苓　細辛　𤣥參　黄芩(各一/两)¶
　為末食後米飲調服一錢¶
簡要補肝散　治肝虛目睛疼淚出不止筋脉痛及羞¶
眀怕日¶
　　夏枯草(四/两)香附子(一/两)¶
<pb:KR3e0070_WYG_009-39a>¶
　為細末每服一錢茶清調下¶
羚角飲子　治緑翳内障頭旋額痛眼内痛澁者¶
　　羚羊角　防風　知母　人參　茯苓　𤣥參¶
　　桔梗(各二/两)細辛(三/两)黄芩　車前子(各一/两)¶
　為末每服三二錢水煎食後温服¶
　　　腎臓風眼¶
四生散　治腎風上攻眼目作痒或作昏花¶
　　白附子　黄茋　獨活　蒺藜(各等/分)¶
<pb:KR3e0070_WYG_009-39b>¶
　為末每服二錢用猪腰子一枚批開入藥濕紙包裹¶
　煨熟細嚼鹽湯下風癬酒下¶
　　　小兒五臓目疾¶
天麻丸　治小兒肝疳風疳眼疳¶
　　青黛　黄連　天麻　五靈脂(去/石)夜眀砂(炒/)川芎¶
　　　蘆薈(各一/錢)龍膽草(酒拌/炒焦)防風　蟬蜕(各錢/半)全蝎¶
　　　麝香(少/許)乾蟾頭(二錢/炙焦)¶
　為末猪膽汁浸糕丸如麻子大每服十丸薄荷湯下¶
<pb:KR3e0070_WYG_009-40a>¶
生犀散　治小兒心經虛熱目内淡紅¶
　　犀角(鎊末/二錢)地骨皮　赤芍藥　柴胡　乾葛(各一/两)¶
　　甘草(半/两)¶
　為末每服二三錢水煎熟入犀角食後服¶
㵼黄散　治小兒胃熱眼目作痛¶
　　藿香(七/錢)山梔(一/两)石膏(半/两)甘草(七錢/五分)防風(四/两)¶
　用蜜酒拌微炒為末每服二三錢水煎服¶
生熟地黄丸　治小兒疳蝕眼患閉合不開羞眀畏日¶
<pb:KR3e0070_WYG_009-40b>¶
或生内障¶
　　生地黄(一/两)熟地黄(一/两)當歸(二錢/半)麥門冬(去心/半两)枳殻¶
　　(米泔/洗炒)防風　杏仁(去皮/失炒)甘草　赤芍藥(各二/錢半)¶
　為末每服三二錢黒豆七粒煎豆熟去查服¶
三味蘆薈丸　治黒水凝翳内障不痛不痒微有頭旋¶
脹澁者¶
　　蘆薈　甘草(各一/錢)羚羊角(蜜炙/二两)¶
　為細末煉蜜為丸如梧桐子大空心茶清下十丸¶
<pb:KR3e0070_WYG_009-41a>¶
九味蘆薈丸　治三焦及肝膽經風熱目生雲翳或瘰¶
癧耳内生瘡寒熱作痛或肝火肌體消痩發熱作渴飲¶
食少思肚腹不調或肝疳口内生瘡牙齦潰爛或牙齒¶
蝕落頰顋腐爛發熱口渴飲食少用下部生瘡等症¶
　　蘆薈(半/两)胡黄連　當歸　龍膽草(酒浸/炒)芍藥　川¶
　　芎　蕪荑(各一/两)木香　甘草(炙各/三錢)¶
　右為末茯神糊丸麻子大每服五七十丸滚湯下¶
地黄丸　治小兒肝腎虛熱眼目生翳或赤爛等症如¶
<pb:KR3e0070_WYG_009-41b>¶
變疳症當兼服蘆薈肥兒二丸(詳見家居/醫録卷六)¶
　　熟地黄(搯碎秤八兩/酒拌杵膏)山藥(四/两)山茱萸肉(四/两)白茯苓¶
　　　澤㵼　牡丹皮(各三/两)¶
　右各另為末入地黄膏和匀加煉蜜少許丸如梧桐¶
　子大量兒大小空心服¶
肥兒丸　治食積發熱眼目生翳等症¶
　　黄連(炒/)蕪荑(炒/)神曲(炒/)麥芽(炒/)¶
　右各另為末等分水和丸量兒大小空心服¶
<pb:KR3e0070_WYG_009-42a>¶
通頂散　治小兒腦熱腦枕骨疼閉目不開或頭風痛¶
攅眉啼哭并赤目¶
　　川芎　薄荷(各半/两)茵陳　甘草(各四/錢)朴硝(三錢甜/硝亦可)¶
　為末用少許吹鼻中即效如要𡁲噴加躑躅花一錢¶
　只用朴硝吹鼻亦止¶
　一方用好坏臙脂子水調塗眼眶¶
决眀散　治痘疹入眼¶
　　决明子(錢/半)赤芍藥(錢/半)甘草(一/錢)¶
<pb:KR3e0070_WYG_009-42b>¶
　為末每服一錢蜜水調服(已上方見小/兒䄂珍方)¶
蜜䝉散　治小兒痘疹及諸毒入眼¶
　　蜜䝉花(錢/半)青箱子(一/錢)决眀子　車前子(各五/分)¶
　為末羊肝一片破開摻藥在内仍合之濕紙數重包¶
　裹灰中煨熟空心食之¶
通聖散　治小兒瘡痘入眼及生翳障¶
　　白菊花(一/两)緑豆皮(一/两)穀精草(去根/一两)¶
　為末三嵗一錢乾柿一枚生粟米泔一盞同煎候泔¶
<pb:KR3e0070_WYG_009-43a>¶
　盡將柿去蒂核不時食之日用二三枚近者五七日¶
　逺者半月全効¶
蛤粉散　治小兒瘡痘入目¶
　　榖精草　蛤粉(各等/分)¶
　為末三嵗一錢猪肝二两批開摻藥在内以竹葉包¶
　裹以線束定水一碗煑熟入磁瓶内薫眼至温取食¶
　之¶
蛇皮散　治小兒瘡痘入目成翳¶
<pb:KR3e0070_WYG_009-43b>¶
　　括蔞根　蛇皮(炙黄/等分)¶
　為末三嵗一錢羊子肝一片批開入藥末在内以線¶
　束定米泔水煑熟食之¶
蟬蜕散　治小兒癍瘡入眼半年以裏者一月取效¶
　　猪懸蹄甲(二两礶子内鹽/泥固濟燒存性)蟬殻(一/两)羚羊角(一/分)¶
　為末三嵗一錢猪肝湯調下食後服日三服一年之¶
　外難治¶
二粉散　治小兒斑瘡入眼¶
<pb:KR3e0070_WYG_009-44a>¶
　　輕粉(五/分)粉霜(一/錢)¶
　右研匀用綿裹如人患左眼塞入左耳内患右眼塞¶
　入右耳内所患眼便開得其瘡自愈(已上方見/全嬰集)¶
海蔵云東垣先生嘗治癍後風熱毒翳膜氣障遮睛以¶
㵼青丸治之大效初覺易治保命集云非癍後翳膜亦¶
能治之㵼青丸減大黄一半用之(已上方見/醫學綱目)¶
羗菊散　治小兒肝臓壅熱眼生浮翳¶
　　羌活　防風　山梔(各一/分)甘草　菊花　白蒺藜¶
<pb:KR3e0070_WYG_009-44b>¶
　　(炒去尖/各半两)¶
　為末三嵗五分食後蜜湯調下日三服¶
二草散　治小兒疳眼睛疼并赤眼腫痛¶
　　甘草　龍膽草(酒/炒)當歸　細辛(各一/錢)¶
　為末三嵗一錢水半盞砂糖少許煎三分食後服三¶
　黄丸亦治疳赤眼若因㵼痢後疳眼昏澁大便不實¶
　者用六神丸六甲丸并暖疳藥¶
鷄肝散　治小兒疳眼不赤不腫不疼但開畏眀光此¶
<pb:KR3e0070_WYG_009-45a>¶
藥治之¶
　　川烏(大者去皮/一枚生)好坏子(一/字)¶
　為末五嵗一錢雄鷄肝一具浄洗去筋膜竹刀薄切¶
　開摻藥在内箬葉包裹麻皮扎定用米泔水半盞磁¶
　器中煑熟切作片空心臨冷食之將煑肝湯送下又¶
　有腦熱閉目鼻内乾燥用通頂散治之(方見/前)¶
　　　小兒雀盲眼¶
還眀飲　治小兒毎至夜不見物名曰雀目¶
<pb:KR3e0070_WYG_009-45b>¶
　　夜眀沙　井泉沙　穀精草　蛤粉(各等/分)¶
　為末煎黄蠟丸鷄豆肉大三嵗一丸猪肝一片切開¶
　置藥扵内麻皮扎定沙缾内煑熟先薫眼後食之¶
合眀散　治小兒雀目至夜不見物¶
　　楮實子　覆盆子(酒/浸)車前子(酒/蒸)石斛(各/两)　沉香(别/研)¶
　　(半/两)青鹽(别研/半两)¶
　為末煉蜜為丸如桐子大每服七十丸空心鹽湯下¶
　　　小兒肝脾等眼疾¶
<pb:KR3e0070_WYG_009-46a>¶
養肝丸治小兒肝血不足眼目昏花或生眵淚¶
　　當歸(酒/浸)車前子(酒蒸/焙)防風(去/蘆)¶
　　白芍藥　熟地黄(酒蒸/杵膏)&KR0331;仁(别/研)¶
　　川芎　楮實子(各等/分)¶
　為末煉蜜為丸如桐子大每服七十丸滚湯下不拘時服¶
車前子散治小兒肝經積熱上攻眼目額逆生翳血灌¶
瞳子羞明多眵¶
　　蜜䝉花　羌活　菊花　粉草¶
<pb:KR3e0070_WYG_009-46b>¶
　　白蒺藜　草決明　車前子(炒/)黄芩¶
　　龍膽草(洗浄各/等分炒)¶
　為末每服二錢食後飯湯調服(已上四方/見袖珍方)¶
草龍膽散治小兒暴赤火眼晝夜澁痛作腫淚多¶
　　草龍膽　木賊　荆芥　菊花¶
　　防風　草決明(半生/半炒)甘草(各等/分)¶
　每服二錢水煎温服痛甚加羌活乳香¶
明目飲治小兒脾藴熱肝受風邪致兩目羞明經久不愈¶
<pb:KR3e0070_WYG_009-47a>¶
　　山梔仁　香附子(浄各/一两)夏枯草(半/两)¶
　每服二錢入蜜一匙水煎服(已上方見治/㓜心新書)¶
　　　飛絲塵垢入目¶
治飛絲入目用頭垢㸃入目中即出神效¶
　飛絲入眼用柘樹漿㸃了用綿裹筯頭蘸水扵眼上¶
　繳拭涎毒¶
　又方飛絲入目以火麻子一合杵碎井花水一碗浸¶
　攪却將浸水中涎抹自出神效¶
<pb:KR3e0070_WYG_009-47b>¶
　一方茄子葉杵碎加麻子法尤妙¶
丹溪飛絲落入眼紅腫如眯痛澁不開鼻流清涕用京¶
墨濃磨以新筆塗入目中閉目少時以手張開其絲自¶
成一塊看在眼白上却用綿輕輕拭出則愈如未盡再¶
治眯目鹽與䜴置水中浸之視水其查立出(孫真/人方)¶
千金活稻麥芒入眼以新布覆眼上將蠐螬從布上摩¶
之其芒自着布上¶
　山居物落眼中用新筆蘸水繳之¶
<pb:KR3e0070_WYG_009-48a>¶
　又方濃研好墨㸃立出¶
　¶
　¶
　¶
　¶
　¶
　¶
　¶
<pb:KR3e0070_WYG_009-48b>¶
　¶
　¶
　¶
　¶
　¶
　¶
　¶
　薛氏醫案卷九¶
