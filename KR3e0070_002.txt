# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.147317
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷二
<pb:KR3e0070_WYG_002-1a>¶
欽定四庫全書¶
　薛氏醫案卷二¶
　　　　　　　　　　　　　明　薛巳　撰¶
　　内科摘要¶
　　　脾腎虧損頭眩痰氣等症¶
閣老梁厚齋氣短有痰小便赤濇足跟作痛尺脉浮大¶
按之則濇此腎虛而痰飲也用四物送六味丸不月而¶
康仲景先生云氣虛有飲用腎氣丸補而逐之誠開後¶
<pb:KR3e0070_WYG_002-1b>¶
學之矇瞶濟無窮之夭枉腎氣丸即六味也¶
都憲孟有涯氣短痰暈服辛香之劑痰盛遺尿兩尺浮¶
大按之如無余以為腎家不能納氣歸源香燥致甚耳¶
用八味丸料三劑而愈¶
孫都憲形體豐厚勞神善怒面帶陽色口渇吐痰或頭¶
目眩暈或熱從腹起左三脉洪而有力右三脉洪而無¶
力余謂足三隂虧損用補中益氣加麥門五味及加減¶
八味丸而愈若人少有老態不耐寒暑不勝勞役四時¶
<pb:KR3e0070_WYG_002-2a>¶
迭病皆因少時氣血方長而勞心虧損或精血未滿而¶
御女過傷故其見症難以悉狀此精氣不足但滋化源¶
其病自痊又若飲食勞役七情失宜以致諸症亦當治¶
以前法設或六淫所侵而致諸症亦因真氣内虛而外¶
邪乘襲尤當固胃氣為主葢胃為五臟之根本故黄栢¶
知母不宜輕用恐復傷胃氣也大凡雜症属内因乃形¶
氣病氣俱不足當補不當㵼傷寒雖属外因亦宜分其¶
表裡虛實治當審之¶
<pb:KR3e0070_WYG_002-2b>¶
昌平守王天成頭暈惡寒形體倦怠得食稍愈勞而益¶
甚寸闗脉浮大此脾肺虛弱用補中益氣加蔓荆子而¶
愈後因勞役發熱惡寒譫言不寐得食稍安用補中益¶
氣湯而痊¶
大尹祝支山因怒頭暈抝内筋攣時或寒熱日晡熱甚¶
此肝火筋攣氣虛頭暈用八珍加柴胡山梔牡丹皮二¶
十餘劑而愈¶
上舍顧桐石㑹飲於周上舍第問余曰向孟有涯陳東¶
<pb:KR3e0070_WYG_002-3a>¶
谷俱為無嗣納寵已而得疾皆頭暈吐痰並用蘇合香¶
丸惟有涯得生何也余曰二症因腎虛不能納氣而為¶
頭暈不能制水而為痰涎東谷專主攻痰行氣有涯專¶
於益火補益故耳後余應杭人之請桐石房勞過度亦¶
患前症或用清氣化痰愈甚顧曰我病是腎虛不能納¶
氣歸源治者不悟而殁惜哉¶
一男子素厚味胸滿痰盛余曰膏粱之人内多積熱與¶
法製清氣化痰丸而愈彼為有驗修合餽送脾胃虛者¶
<pb:KR3e0070_WYG_002-3b>¶
無不受害¶
先兄體貌豊偉唾痰甚多脉洪有力殊不耐勞遇風頭¶
暈欲仆口舌破裂或至赤爛誤食薑蒜少許口瘡益甚¶
服八味丸及補中益氣加附子錢許即愈停藥月餘諸¶
症仍作此命門虛火不歸源也¶
　　　肝腎虧損血燥結核等症(二/)¶
儒者楊澤之性躁嗜色缺盆結一核此肝火血燥筋攣¶
法當滋腎水生肝血不信乃内服降火化痰外敷南星¶
<pb:KR3e0070_WYG_002-4a>¶
商陸轉大如碗余用補中益氣及六味地黄間以蘆薈¶
丸年餘元氣漸復而腫消¶
一男子素善怒左項微腫漸大如升用清痰理氣而大¶
熱作渇小便頻濁余謂腎水虧損用六味地黄補中益¶
氣而愈亦有胸脇等處大如升斗或破而如菌如榴不¶
問大小俱治以前法¶
一男子頸間結核大潰年餘一男子眉間一核初如豆¶
粒二年漸大如桃悉用清肝火養肝血益元氣而愈¶
<pb:KR3e0070_WYG_002-4b>¶
舉人江節夫頸臂脇肋各結一核恪服袪痰降火軟堅¶
之劑益甚余曰此肝膽經血少而火燥也彼執前藥至¶
明年六月各核皆潰脉浮大而濇余斷以秋金將旺肝¶
木被尅必不起後果然¶
　　　脾腎虧損小便不利肚腹膨脹等症(三/)¶
大尹劉天錫内有濕熱大便滑利小便濇滯服淡滲之¶
劑愈加滴瀝小腹腿膝皆腫兩眼脹痛此腎虛熱在下¶
焦淡滲導損陽氣隂無以化遂用地黄滋腎二丸小便¶
<pb:KR3e0070_WYG_002-5a>¶
如故更以補中益氣加麥門五味兼服而愈¶
州守王用之先因肚腹膨脹飲食少思服二陳枳實之¶
類小便不利大便不實咳痰腹脹用淡滲破氣之劑手¶
足俱冷此足三隂虛寒之症也用金匱腎氣丸不月而¶
康¶
州同劉禹功素不慎起居七情以致飲食不甘胸膈不¶
利用消導順氣肚腹痞悶吐痰氣逆用化痰降火食少¶
泄㵼小腹作脹用分利降火小便濇滯氣喘痰湧服清¶
<pb:KR3e0070_WYG_002-5b>¶
氣化痰丸小便愈滯大便愈㵼肚腹脹大肚臍突出不¶
能寢卧六脉微細左寸虛甚右寸短促此命門火衰脾¶
腎虛寒之危症也先用金匱加减腎氣丸料内桂附各¶
一錢五分二劑下瘀穢甚多又以補中益氣送二神丸¶
二劑諸症悉退五六又用前藥數劑并附子之類貼腰¶
臍及湧泉穴寸脉漸復而安後因怒腹悶惑於人言服¶
沉香化氣丸大便下血諸症悉至余曰此隂絡傷也辭¶
不治果殁¶
<pb:KR3e0070_WYG_002-6a>¶
一富商飲食起居失宜大便乾結常服潤腸等丸後胸¶
腹不利飲食不廿口乾體倦發熱吐痰服二陳黄連之¶
類前症益甚小便滴瀝大便泄㵼腹脹少食服五苓&KR1840;¶
麥之類小便不通體腫喘嗽用金匱腎氣丸補中益氣¶
湯而愈¶
一儒者失於調養飲食難化胸膈不利或用行氣消導¶
藥咳嗽喘促服行氣化痰藥肚腹漸脹服行氣分利藥¶
睡卧不能兩足浮腫小便不利大便不實脉浮大按之¶
<pb:KR3e0070_WYG_002-6b>¶
微細兩寸皆短此脾腎虧損朝用補中益氣加薑附夕¶
用金匱腎氣加骨脂肉果各數劑諸症漸愈再佐以八¶
味丸兩月乃能歩履却服補中八味半載而康¶
一男子素不善調攝唾痰口乾飲食不美服化痰行氣¶
之劑胸滿腹膨痰涎愈盛服導痰理脾之劑肚腹膨脹¶
二便不利服分氣利水之劑腹大脇痛睡卧不得服破¶
血消導之劑兩足皆腫脉浮大不及於寸口朝用金匱¶
加减腎氣丸夕用補中益氣湯煎送前丸月餘諸症漸¶
<pb:KR3e0070_WYG_002-7a>¶
退飲食漸進再用八味丸補中湯月餘自能轉側又兩¶
月而能歩履郤服大補湯還少丹又半載而康後稍失¶
調理其腹仍脹服前藥即愈¶
一男子患前症余為壯火補土漸愈彼欲速服攻積之¶
劑下血甚多余診之曰此隂絡傷故血内溢非所宜也¶
後果殁¶
一男子胸膈痞悶專服破氣之藥余曰此血虛病也血¶
生於脾上若服前藥脾氣弱而血愈虛矣不信又用内¶
<pb:KR3e0070_WYG_002-7b>¶
傷之藥反吐血余曰此陽絡傷也後果然¶
大方世家湖郷離羣索居山妻趙氏忽嬰痰熱治者多¶
以寒凉偶得小愈三四年餘屢進屢退于是元氣消爍¶
庚子夏遍身浮腫手足麻冷日夜咳𠻳煩躁引飲小水¶
不利大肉盡去勢將危殆幸遇先生診之脉洪大而無倫¶
按之如無此虛熱無火法當壯火之源以生脾土與金¶
匱腎氣丸料服之頓覺小水潰决如泉俾日服前丸及¶
大補之藥二十餘劑而愈三四年間平康無恙迄今甲¶
<pb:KR3e0070_WYG_002-8a>¶
辰仲春悲哀動中前症復作體如焚燎口肉盡腐胸腹¶
腫滿食不下咽者四日夫婦相顧束手待斃而已又承¶
先生視之投以八味丸二服神思清爽服金匱腎氣丸¶
料加參茋歸术未竟夕而胸次漸舒陡然思食不三日¶
而病去五六矣嗣後日用前二丸間服逾日而起至秋¶
初復患痢又服金匱腎氣丸料加參茋歸术黄連吳茱¶
木香痢遂止但覺後重又用補中益氣加木香黄連吳¶
茱五味數劑而全愈大方自分寒素命亦蹇剥山妻抱¶
<pb:KR3e0070_WYG_002-8b>¶
病沉痼本難調攝苟非先生援救填壑未免今不肖奔¶
走衣食於外而可無内顧之憂矣然則先生之仁庇固¶
不肖全家之福亦不肖全家之感也斯言也當置之座¶
右以為子孫世誦之不肖嘗侍先生之側檢閲醫案始¶
知山妻奏效巔末遂秉書紀二丸藥之聖且彰先生用¶
藥之神萬一云吳門晩學生沈大方履文再拜頓首謹¶
書¶
　　　脾胃虧損暑濕所傷等症(四附食生冷入房/)¶
<pb:KR3e0070_WYG_002-9a>¶
大司徒李蒲汀南吏部少宰時患黄疸當用淡滲之劑¶
公尚無嗣猶豫不决余曰有是病而用是藥以茵陳五¶
苓散加芩連山梔二劑而愈至辛卯得子公執余手而¶
笑曰醫方猶公案先設君避毁譽殘喘安得享餘年而¶
遂付託之望哉由是禮遇益厚¶
應天王治中遍身發黄妄言如狂苦于胸痛手不可近¶
此中焦畜血為患用桃仁承氣湯一劑下瘀血而愈¶
太守朱陽山弟下部蓄血發狂用抵當湯而愈¶
<pb:KR3e0070_WYG_002-9b>¶
一儒者每春夏口乾發熱勞則頭痛服清凉化痰藥㵼¶
喘煩躁用香茹飲神思昏憒脉大而虛此因閉藏之際¶
不逺幃幕為患名曰注夏用補中益氣去柴胡升麻加¶
五味麥門炮薑一劑脉益甚仍用前藥加肉桂五分服¶
之即甦更用六味丸而痊¶
一儒者體肥善飲仲秋痰喘用二陳芩連益甚加桑皮¶
杏仁盗汗氣促加貝母枳殻不時發熱余以為脾肺虛¶
寒用八味丸以補土母補中益氣以接中氣而愈¶
<pb:KR3e0070_WYG_002-10a>¶
一男子夏月入房食氷果腹痛余用附子理中湯而愈¶
有同患此者不信别用二陳芩連之類而死¶
一男子盛暑發熱胸背作痛飲湯自汗用發表之藥昏¶
憒譫語大便不實吐痰甚多用十全大補一劑頓退又¶
用補中益氣加炮薑二劑全愈¶
　　　肝脾腎虧損頭目耳鼻等症(五/)¶
給事張禹功目赤不明服袪風散熱藥反畏明重聽脉¶
大而虛此因勞心過度飲食失節以補中益氣加茯神¶
<pb:KR3e0070_WYG_002-10b>¶
&KR0037;仁山藥山茱五味頓愈又勞役復甚用十全大補兼¶
以前藥漸愈却用補中益氣加前藥而痊東垣云諸經¶
脉絡皆走於面而行空竅其清氣散於目而為精走於¶
耳而為聽若心煩事冗飲食失節脾胃虧損心火太甚¶
百脉沸騰邪害孔竅而失明矣况脾為諸隂之首目為¶
血脉之宗脾虛則五臟之精氣皆為失所若不理脾胃¶
不養神血乃治標而不治本也¶
少宰李蒲汀耳如蟬鳴服四物湯耳鳴益甚此元氣虧¶
<pb:KR3e0070_WYG_002-11a>¶
損之症五更服六味地黄丸食前服補中益氣湯頓愈¶
此症若血虛而有火用八珍加山梔柴胡氣虛而有火¶
四君加山梔柴胡若因怒就聾或鳴實用小柴胡加芎¶
歸山梔虛用補中益氣加山梔午前甚用四物加白术¶
茯苓久湏用補中益氣午後甚用地黄丸¶
少司馬黎仰之南銀臺時因怒耳鳴吐痰作嘔不食寒¶
熱脇痛用小柴胡合四物加山梔陳皮而瘥尚寳劉毅¶
齋怒則太陽作痛用小柴胡加茯苓山梔以清肝火更¶
<pb:KR3e0070_WYG_002-11b>¶
用六味丸以生腎水後不再發¶
一儒者日晡兩目𦂳澁不能瞻視此元氣下陷用補中¶
益氣倍加參茋數劑全愈¶
一男子亦患前症服黄栢知母之類更加便血此脾虛¶
不能綂血肝虛不能藏血也用補中益氣六味地黄而¶
愈¶
一儒者兩目作痛服降火袪風之藥兩目如緋熱倦殊¶
甚余用十全大補湯數劑諸症悉退服補中益氣兼六¶
<pb:KR3e0070_WYG_002-12a>¶
味丸而愈復因勞役午後目濇體倦服十全大補而痊¶
一男子房勞兼怒風府脹悶兩脇脹痛余作色慾損腎¶
怒氣傷肝用六味地黄丸料加白术當歸一劑而安¶
一儒者酒色過度頭腦兩脇作痛余以為腎虛而肝病¶
亦用前藥頓安¶
一男子面白鼻流清涕不聞馨穢三年矣用補中益氣¶
加麥門山梔而愈¶
一男子年二十素嗜酒色兩目赤痛或作或止兩尺洪¶
<pb:KR3e0070_WYG_002-12b>¶
大按之微弱余謂少年得此目當失明翌早索途而行¶
不辨天日衆皆驚異余與六味地黄丸料加麥門五味¶
一劑頓明¶
婦人症見女科撮要¶
　　　脾肺腎虧損小便自遺淋濇等症(六/)¶
大司徒許函谷在南銀臺時因勞發熱小便自遺或時¶
不利余作肝火隂挺不能約制午前用補中益氣加山¶
藥黄栢知母午後服地黄丸月餘諸症悉退此症若服¶
<pb:KR3e0070_WYG_002-13a>¶
燥劑而頻數或不利用四物麥門五味甘草若數而黄¶
用四物加山茱黄栢知母五味麥門若肺虛而短少用¶
補中益氣加山藥麥門若隂挺痿痺而頻數用地黄丸¶
若熱結膀胱而不利用五淋散若脾肺燥不能化生用¶
黄芩清肺飲若膀胱隂虛陽無以生而淋瀝用滋腎丸¶
若膀胱陽虛隂無以化而淋濇用六味丸若轉筋小便¶
不通或喘急欲死不問男女孕婦急用八味丸緩則不¶
救若老人隂痿思色精不出而内敗小便道澁痛如淋¶
<pb:KR3e0070_WYG_002-13b>¶
用加减八味丸料加車前牛膝若老人精已竭而復耗¶
之大小便道牽痛愈痛愈欲便愈便則愈痛亦治以前¶
藥不應急加附子若喘嗽吐痰腿足冷腫腰骨大痛而¶
目浮腫太陽作痛亦治以前藥若痛愈而小便仍濇宜¶
用加减八味丸以緩治之(詳見褚氏遺書精/血篇但無冶法耳)¶
司徒邊華泉小便頻數濇滯短赤口乾唾痰此腎經陽¶
虛熱燥隂無以化用六味滋腎二丸而愈¶
司馬李悟山莖中作痛小便如淋口乾唾痰此思色精¶
<pb:KR3e0070_WYG_002-14a>¶
降而内敗用補中益氣六味地黄而愈¶
考功楊村庵口舌乾燥小便頻數此膀胱陽燥隂虛先¶
用滋腎丸以補隂而小便愈再用補中益氣六味地黄¶
以補肺腎而安若汗多而小便短少或體不禁寒乃脾¶
肺氣虛也¶
司空何燕泉小便赤短體倦食少缺盆作痛此脾肺虛¶
弱不能生腎水當滋化源用補中益氣六味丸加五味¶
而安¶
<pb:KR3e0070_WYG_002-14b>¶
商主客素膏粱小便赤數口乾作渇吐痰稠粘右寸闗¶
數而有力此脾肺積熱遺於膀胱用黄芩清肺飲調理¶
脾肺用滋腎六味二丸滋補腎水而愈¶
一儒者發熱無時飲水不絶每登厮小便濇痛大便牽¶
痛此精竭復耗所致用六味丸加五味子及補中益氣¶
喜其謹守得愈若肢體畏寒喜熱飲食用八味丸¶
儒者楊文魁痢後兩足浮腫胸腹脹滿小便短少用分¶
利之劑遍身腫兼氣喘余曰兩足浮腫脾氣下陷也胸¶
<pb:KR3e0070_WYG_002-15a>¶
腹脹滿脾虛作痞也小便短少肺不能生腎也身腫氣¶
喘脾不能生肺也用補中益氣湯加附子而愈半載後¶
因飲食勞倦兩目浮腫小便短少仍服前藥頓愈¶
甲戌年七月余奉侍武廟湯藥勞役過甚飲食失節¶
復兼怒氣次年春莖中作痒時出白津時或痛甚急以¶
手𦂳捻纔止此肝脾之氣虛也服地黄丸及補中益氣¶
加黄栢柴胡山梔茯苓木通而愈至丁酉九月又因勞¶
役小便淋瀝莖痒竅痛仍服前湯加木通茯苓膽草澤¶
<pb:KR3e0070_WYG_002-15b>¶
㵼及地黄丸而愈¶
大尹顧榮甫尾閭作痒小便赤濇左尺脉洪數属腎經¶
虛熱法當滋補彼不信乃服黄栢知母等藥年許髙骨¶
腫痛小便淋瀝肺腎二脉洪數無倫余曰子母俱敗無¶
能為矣後果殁¶
余甲辰仲夏在横金陳白野第㑹其外舅顧同厓求余¶
診脉左尺澁結右寸洪數余曰此肺金不能生腎水誠¶
可慮果至季冬莖道澁痛如淋愈痛則愈欲便愈便則¶
<pb:KR3e0070_WYG_002-16a>¶
愈痛而殁¶
　　　脾肺腎虧損虛勞怯弱等症(七/)¶
庻吉士黄伯鄰發熱吐痰口乾體倦自用補中益氣湯¶
不應余謂此金水俱虛之症兼服地黄丸而愈後背患¶
一癤煩痛寒熱彼因前月嘗偕往視郭主政背疽郭不¶
經意余决其殞於金旺之日果符余言已而郭氏妻孥¶
感其毒皆患惡瘡伯鄰所患與郭患同心甚恐余曰此¶
小瘡也憎寒等症皆隂虛舊症果是瘡毒亦當補氣血¶
<pb:KR3e0070_WYG_002-16b>¶
余在第就以地黄丸料煎與服之即睡良久各症頓退¶
自後常有頭面耳目口舌作痛或吐痰眩暈之類服前¶
藥即愈後任都憲督鹽法道出於蘇必垂顧焉¶
少司空何瀟川足熱口乾吐痰頭暈服四物黄連黄栢¶
飲食即减痰熱益甚用十全大補加麥門五味山藥山¶
茱而愈¶
一儒者或兩足發熱或脚跟作痛用六味丸及四物加¶
麥門五味𤣥參治之而愈後因勞役發熱惡寒作渇煩¶
<pb:KR3e0070_WYG_002-17a>¶
躁用當歸補血湯而安¶
儒者劉允功形體魁偉冬日飲水自喜壯實余曰此隂¶
虛也不信一日口舌生瘡或用寒凉之劑肢體倦怠發¶
熱惡寒余用六味地黄補中益氣而愈¶
一男子腿内作痛用滲濕化痰藥痛連臀肉面赤吐痰¶
脚跟發熱余曰乃腎虛隂火上炎當滋化源不信服黄¶
栢知母之類而殁¶
余甥居宏年十四而娶至二十形體豐厚發熱作渇面¶
<pb:KR3e0070_WYG_002-17b>¶
赤作脹或外為砭血内用降火肢體倦怠痰涎愈多脉¶
洪數鼓指用六味丸及大補湯加麥門五味而痊¶
余甥凌雲漢年十六庚子夏作渇發熱吐痰唇燥遍身¶
生疥兩腿尤多色黯作痒日晡愈熾仲冬腿患瘡尺脉¶
洪數余曰疥腎疳也瘡骨疽也皆腎經虛症針之膿出¶
其氣氤氲余謂火旺之際必患瘵症遂用六味地黄十¶
全大補不二旬諸症愈而瘵症具仍用前藥而愈抵冬¶
娶妻至春其症復作父母憂之俾其外寢雖其年少謹¶
<pb:KR3e0070_WYG_002-18a>¶
疾亦服地黄丸數斤煎藥三百餘劑而愈¶
其弟雲霄年十五壬寅夏見其面赤唇燥形體消瘦余¶
曰子病將進矣癸卯冬復見之曰子病愈深矣至甲辰¶
夏胃經部分有青色此木乘土也始求治先以六君加¶
柴胡芍藥山梔蕪荑炒黑黄連數劑及四味肥兒六味¶
地黄二丸及參苓白术歸芍山梔麥門五味炙草三十¶
餘劑肝火漸退更加膽草柴胡三十餘劑乃去芍加肉¶
桂三十餘劑及加减八味丸元氣漸復而愈¶
<pb:KR3e0070_WYG_002-18b>¶
　　　脾肺腎虧損遺精吐血便血等症(八/)¶
少宰汪涵齋頭暈白濁余用補中益氣加茯苓半夏愈¶
而復患腰痛用山茱山藥五味萆薢逺志頓愈又因勞¶
心盗汗白濁以歸脾湯加五味而愈後不時昡暈用八¶
味丸全愈¶
南銀臺許函谷因勞發熱作渇小便自遺或時閉濇余¶
作肝火血虛隂挺不能約制午前用補中益氣加山藥¶
山茱午後服地黄丸月餘諸症悉退¶
<pb:KR3e0070_WYG_002-19a>¶
司㕔陳石鏡久患白濁發熱體倦用補中益氣加炮薑¶
四劑白濁稍止再用六味地黄兼服諸症悉愈¶
光禄柴黼庵因勞患赤白濁用濟生歸脾十全大補二¶
湯間服而愈¶
司㕔張檢齋隂&KR0504;腫痛時發寒熱若小腹作痛則莖出¶
白津用小柴胡加山梔膽草茱茰芎歸而愈¶
朱工部勞則遺精齒牙即痛用補中益氣加半夏茯苓¶
芍藥并六味地黄丸漸愈更以十全大補加麥門五味¶
<pb:KR3e0070_WYG_002-19b>¶
而痊¶
一男子白濁夢遺口乾作渇大便閉澁午後熱甚用補¶
中益氣加芍藥𤣥參并加减八味丸而愈¶
一男子莖中痛出白津小便秘時作痒用小柴胡加山¶
梔澤㵼炒連木通膽草茯苓二劑頓愈又兼六味地黄¶
丸而痊¶
一男子發熱便血精滑○一男子尿血發熱○一男子¶
發熱遺精或小便不禁俱属腎經虧損用地黄丸益氣¶
<pb:KR3e0070_WYG_002-20a>¶
湯以滋化源並皆得愈¶
一男子鰥居數年素勤苦勞則吐血發熱煩躁服犀角¶
地黄湯氣髙而喘前病益盛更遺精白濁形體倦怠飲¶
食少思脉洪大舉按有力服十全大補加麥門五味山¶
茱山藥而愈¶
儒者楊啓元素勤苦吐血發痙不知人事余以為脾胃¶
虛損用十全大補湯及加减八味丸而痙愈再用歸脾¶
湯而血止¶
<pb:KR3e0070_WYG_002-20b>¶
一儒者因飲食勞役及惱怒眉髮脱落余以為勞傷精¶
血隂火上炎所致用補中益氣加麥門五味及六味地¶
黄丸加五味眉髮頓生如故¶
一男子年二十巔毛脱盡用六味地黄丸不數日髪生¶
寸許兩月復舊○吳江史萬湖云有男女偶合眉髮脱¶
落無藥調治至數月後復生¶
一童子年十四發熱吐血余謂宜補中益氣以滋化源¶
不信用寒凉降火愈甚始謂余曰童子未室何腎虛之¶
<pb:KR3e0070_WYG_002-21a>¶
有參茋補氣奚為用之余述丹溪先生云腎主閉藏肝¶
主疎泄二臟俱有相火而其系上属於心心為君火為¶
物所感則易於動心動則相火翕然而隨雖不交㑹其¶
精亦暗耗矣又精血篇云男子精未滿而御女以通其¶
精則五臟有不滿之處異日有難狀之疾遂用補中益¶
氣及地黄丸而瘥¶
一男子咳𠻳吐血熱渇痰盛盗汗遺精用地黄丸料加¶
麥門五味治之而愈後因勞怒忽吐紫血塊先用花蕋¶
<pb:KR3e0070_WYG_002-21b>¶
石散又用獨參湯漸愈後勞則咳𠻳吐血一二口脾肺¶
腎三脉皆洪數用補中益氣六味地黄而全愈¶
辛丑夏余在嘉興屠内翰第遇星士張東谷談命時出¶
中庭吐血一二口云久有此症遇勞即作余意此勞傷¶
肺氣其血必散視之果然與補中益氣加麥門五味山¶
藥熟地茯神遠志服之而愈翌早請見云每服四物黄¶
連山梔之類血益多而倦益甚余得公一七吐血頓止¶
神思如故何也余曰脾綂血肺主氣此勞傷脾肺致血¶
<pb:KR3e0070_WYG_002-22a>¶
妄行故用前藥健脾肺之氣而嘘血歸源耳後率其子¶
以師余余曰管見已行於世矣子宜覽之¶
　　　肝脾腎虧損下部瘡腫等症(九/)¶
通府黄廷用飲食起居失宜兩足發熱口乾吐痰自用¶
二陳四物益甚兩尺數而無力余曰此腎虛之症也不¶
信仍服前藥足跟熱痒以為瘡毒又服導濕之劑赤腫¶
大熱外用敷藥破而出水久而不愈及用追毒丹瘡突¶
如桃始信余言滋其化源半載得瘥¶
<pb:KR3e0070_WYG_002-22b>¶
儒者章立之左股作痛用清熱滲濕之藥色赤腫脹痛¶
連腰脇腿足無力余以為足三隂虛用補中益氣六味¶
地黄兩月餘元氣漸復諸症漸退喜其慎疾年許而痊¶
府庠鍾之英兩腿生瘡色黯如錢似癬者三四痒痛相¶
循膿水淋漓晡熱内熱口乾面黧此腎虛之症用加味¶
六味丸數日而愈此等症候用袪風敗毒之劑以致誤¶
人多矣¶
一男子素遺精脚跟作痛口乾作渇大便乾燥午後熱¶
<pb:KR3e0070_WYG_002-23a>¶
甚用補中益氣加芍藥𤣥參及六味丸而愈¶
餘症見外科樞要¶
　　　脾肺腎虧損大便秘結等症(十/)¶
一儒者大便素結服搜風順氣丸後胸膈不利飲食善¶
消面帶陽色左闗尺脉洪而虛余曰此足三隂虛也彼¶
恃知醫不信乃服潤腸丸大便不實肢體倦怠余與補¶
中益氣六味地黄月餘而驗年許而安若脾肺氣虛者¶
用補中益氣湯若脾經鬱結者用加味歸脾湯若氣血¶
<pb:KR3e0070_WYG_002-23b>¶
虛者用八珍湯加肉蓯蓉若脾經津液涸者用六味丸¶
若發熱作渇飲冷者用竹葉黄茋湯若燥在直腸用猪¶
膽汁導之若肝膽邪侮脾者用小柴胡加山梔郁李枳¶
殻若膏粱厚味積熱者用加味清胃散亦有熱燥風燥¶
陽結隂結者當審其因而治之若復傷胃氣多成敗症¶
一老儒素有風熱飲食如常大便十七日不通肚腹不¶
脹兩尺脉洪大而虛此隂火内爍津液用六味丸二十¶
餘劑至三十二日始欲去用猪膽潤而通利如常¶
<pb:KR3e0070_WYG_002-24a>¶
一婦人年七十有三痰喘内熱大便不通兩月不寐脉¶
洪大重按微細此属肝肺腎虧損朝用六味丸夕用逍¶
遥散各三十餘劑計所進飲食百餘碗腹始痞悶乃以¶
猪膽汁導而通之用十全大補調理而安若間前藥飲¶
食不進諸症復作¶
一男子年五十餘因怒少食大便不利服潤腸丸大便¶
秘結胸脇作痛欲兼服脾約丸肝脾腎脉浮而濇余曰¶
此足三隂精血虧損之症也東垣先生云若人胃强脾¶
<pb:KR3e0070_WYG_002-24b>¶
弱約束津液不得四布但輸膀胱小便數而大便難者¶
用脾約丸若人隂血枯槁内火燔灼肺金受邪土受木¶
傷脾肺失傳大便秘而小便數者用潤腸丸令滋其化¶
源則大便自調矣如法果驗¶
一儒者懐抱鬱結復因塲屋不遂發熱作渇胸膈不利¶
飲食少思服清熱化痰行氣等劑前症益甚肢體倦怠¶
心脾二脉濇滯此鬱結傷脾之變症也遂用加味歸脾¶
湯治之飲食漸進諸症漸退但大便尚濇兩顴赤色此¶
<pb:KR3e0070_WYG_002-25a>¶
肝腎虛火内傷隂血用八珍湯加蓯蓉麥門五味至三¶
十餘劑大便自潤○一男子所患同前不信余言服大¶
黄等藥泄㵼便血遍身黑黯復求治余視之曰此隂陽¶
二絡俱傷也經曰陽絡傷則血外溢隂絡傷則血内溢¶
辭不治後果然¶
職方陳莪齋年踰六旬先因大便不通服内疏等劑後¶
飲食少思胸腹作脹兩脇作痛形體倦怠兩尺浮大左¶
闗短濇右闗弦濇時五月請治余意乃命門火衰不能¶
<pb:KR3e0070_WYG_002-25b>¶
生脾土而肺金又尅肝木憂其金旺之際不起後果然¶
　　　各症方藥(十二/)¶
小柴胡湯　治肝膽症寒熱往來或日晡發熱或濕熱¶
　身熱黙黙不欲食或怒火口苦耳聾咳嗽發熱脇下¶
　作痛甚者轉側不便兩袪痞滿或泄㵼咳嗽或吐酸¶
　食苦水或因怒而患瘧痢等症¶
　　柴胡(二/錢)黄芩(一錢/五分)人參　半夏(各七/分)甘草(炙五/分)¶
　右薑水煎服¶
<pb:KR3e0070_WYG_002-26a>¶
加味小柴胡湯　治血虛大勞大怒火動熱入血室或¶
　婦女經行感冐發熱寒熱如瘧夜間熱甚或譫語即¶
　前方加生地黄一錢¶
黄芩半夏生薑湯　治膽腑發咳嘔苦水如膽汁¶
　　黄芩(炒/)生薑(各三/錢)甘草(炙/)半夏(各二/錢)¶
　右薑水煎服¶
桔梗湯　治心臟發咳咳而喉中如梗狀甚則咽腫喉¶
　痺¶
<pb:KR3e0070_WYG_002-26b>¶
　　苦梗(三/錢)甘草(六/錢)¶
　右水煎服¶
芍藥甘草湯　治小腸腑發咳咳而失氣¶
　　芍藥　甘草(炙各/四錢)¶
　右水煎服¶
升麻湯　治脾臟發欬欬而右脇下痛痛引肩背甚則¶
　不可以動¶
　　升麻　白芍藥　甘草(各二/錢)葛根(三/錢)¶
<pb:KR3e0070_WYG_002-27a>¶
　右水煎服¶
烏梅丸　治胃腑發欬欬而嘔嘔甚則長蟲出¶
　　烏梅(三十/箇)細辛　附子　桂枝　人參　黄栢(各/六)¶
　　(錢/)乾薑(一/兩)黄連(一兩/五錢)當歸　蜀椒(各四/兩)¶
　右為末用酒浸烏梅一宿去核蒸之與米飯搗如泥¶
　丸桐子大每服三十丸白湯下¶
麻黄湯　治肺臟發欬欬而喘急有聲甚則唾血¶
　　麻黄(三/錢)桂枝(二/錢)甘草(一/錢)杏仁(二十/箇)¶
<pb:KR3e0070_WYG_002-27b>¶
　右水煎服¶
赤石脂禹餘粮湯　治大腸腑發欬欬而遺屎¶
　　赤石脂　禹餘粮(各二兩/並打碎)¶
　右水煎服¶
麻黄附子細辛湯　治腎臟發欬欬則腰背相引而痛¶
　甚則欬涎又治寒邪犯齒致腦齒痛宜急用之緩則¶
　不救¶
　　麻黄　細辛(各二/錢)附子(一/錢)¶
<pb:KR3e0070_WYG_002-28a>¶
　右水煎服¶
茯苓甘草湯　治膀胱腑發欬欬而遺溺¶
　　茯苓(二/錢)桂枝(二錢/五分)生薑(五大/片)甘草(炙一/錢)¶
　右水煎服¶
異功散　治久欬不已或腹痛少食面腫氣逆又治脾¶
　胃虛弱飲食少思等症¶
　　人參　茯苓　白术　甘草　陳皮(各等/分)¶
　右每服三五錢薑&KR0037;水煎¶
<pb:KR3e0070_WYG_002-28b>¶
法製清氣化痰丸　順氣快脾化痰消食¶
　　半夏　南星(去皮/尖)白礬　皁角(切/)乾薑(各四/兩)¶
　右先將白礬等三味用水五碗煎取水三碗却入半¶
　夏二味浸二日再煑至半夏南星無白㸃為度晒乾¶
　　陳皮　青皮(去/欀)紫蘇子(炒/)蘿葡子(炒另/研)葛根　神¶
　　麯(炒/)麥蘖(炒/)杏仁(去皮尖/炒研)山查子　香附子(各二/兩)¶
　右為末蒸餅丸桐子大每服五七十丸臨卧食後茶¶
　湯下¶
<pb:KR3e0070_WYG_002-29a>¶
升陽益胃湯　治脾胃虛弱肢體怠惰或體重節痛口¶
　舌乾渇飲食無味大便不調小便頻數飲食不消兼¶
　見肺病洒淅惡寒悽慘不樂乃陽不和也¶
　　羌活　獨活　防風(各五/錢)柴胡　白术　茯苓(渇/者)¶
　　(不/用)澤㵼(各三/錢)人參　半夏　甘草(炙各/一兩)黄茋(二/兩)芍¶
　　藥　黄連　陳皮(各四/錢)¶
　右每服三五錢薑&KR0037;水煎早温服如小便愈而病益¶
　加是不宜利小便也當少减茯苓澤㵼¶
<pb:KR3e0070_WYG_002-29b>¶
生脉散　治熱傷元氣肢體倦怠氣短懶言口乾作渇¶
　汗出不止或濕熱大行金為火制絶寒水生化之源¶
　致肢體痿軟脚欹眼黒最宜服之¶
　　人參(五/錢)五味子　麥門冬(各三/錢)¶
　右水煎服¶
清燥湯　治元氣虛濕熱乘之遍身痠軟或肺金受邪¶
　絶寒水生化之源腎無所養小便赤少大便不調腿¶
　腰痿軟或口乾作渇體重麻木頭目眩暈飲食少思¶
<pb:KR3e0070_WYG_002-30a>¶
　或自汗盗汗肢體倦怠胸滿氣促¶
　　黄茋(一錢/五分)黄連　神麯(炒/)五味子(九粒/杵炒)猪苓　柴¶
　　胡　甘草(炙各/二分)蒼术　白术　麥門冬　陳皮¶
　　生地黄　澤㵼(各五/分)白茯苓　人參　當歸　升¶
　　麻(各三/分)黄栢(酒拌/一分)¶
　右水煎服¶
清暑益氣湯　治元氣弱暑熱乘之精神困倦胸滿氣¶
　促肢節疼痛或小便黄數大便溏頻又暑熱㵼痢瘧¶
<pb:KR3e0070_WYG_002-30b>¶
　疾之良劑¶
　　升麻　黄茋(炒去汗/各一錢)蒼术(一錢/五分)人參　白术　陳¶
　　皮　神麯(炒各/五分)甘草(炙/)乾葛(各三/分)五味子(九粒/杵炒)¶
　右水煎服¶
香茹飲(加黄連名黄/連香茹飲)治一切暑毒腹痛霍亂吐㵼或頭¶
　痛昏憒¶
　　香薷　茯苓　白扁豆　厚朴　甘草(各一/錢)¶
　右水煎服¶
<pb:KR3e0070_WYG_002-31a>¶
麥門冬湯　治火熱乘肺欬唾有血¶
　　麥門冬(去/心)防風(各二/錢)白茯苓(二/錢)人參(一/錢)¶
　右水煎服¶
二神丸　治脾腎虛弱侵晨五更作㵼或全不思食或¶
　食而不化大便不實神效¶
　　破故紙(四兩/炒)肉豆䓻(二兩/生用)¶
　右為末用大紅&KR0037;四十九枚生薑四兩切碎用水煑¶
　熟去薑取&KR0037;肉和藥丸桐子大每服五十丸空心鹽¶
<pb:KR3e0070_WYG_002-31b>¶
　湯下¶
五味子散　治腎泄在侵晨五更作㵼飲食不進或大¶
　便不實不時去後為丸尤效¶
　　五味子(炒二/兩)吳茱茰(炒五/錢)¶
　右為末每服二錢白湯調¶
四神丸　治脾腎虛弱大便不實飲食不思¶
　　肉豆䓻　補骨脂　五味子　吳茱茰(各為/末)生薑¶
　　(四/兩)紅&KR0037;(五十/枚)¶
<pb:KR3e0070_WYG_002-32a>¶
　右用水一碗煑薑&KR0037;去薑水乾取&KR0037;肉丸桐子大每¶
　服五七十丸空心日前服¶
保和丸　治飲食停滯胸膈痞滿或吞酸腹脹¶
　　神麯(炒/)半夏　茯苓(各一/兩)山查(取肉二/兩蒸)蘿蔔子(炒/)¶
　　陳皮　連翹(各五/錢)¶
　右為末粥丸加白术二兩名大安丸¶
越鞠丸　治六鬱胸膈痞滿或吞酸嘔吐飲食不化¶
　　蒼术　神麯　撫弓　麥芽(炒/)香附　山查　山¶
<pb:KR3e0070_WYG_002-32b>¶
　　梔(各等/分)¶
　右為末水調神麯麥芽末糊丸桐子大每服六七十¶
　丸滚湯下¶
茵陳五苓散　治酒積分利其濕¶
　　茵陳　白术　猪苓(各一/錢)桂(三/分)澤㵼(一錢/五分)¶
　右水煎服¶
葛花解酲湯　治酒積上下分消¶
　　白豆䓻　砂仁　葛花(各半/兩)木香(五/分)青皮(三/錢)陳皮¶
<pb:KR3e0070_WYG_002-33a>¶
　　　白茯苓　猪苓　人參(各一/錢半)白术　神麯(炒/)澤¶
　　㵼　乾薑(各二/錢)¶
　右為末每服五錢白湯調得微汗酒病去矣¶
益黄散　治脾土虛寒寒水反來侮土而嘔吐不食或¶
　肚腹作痛或大便不實手足逆冷等症¶
　　陳皮(一/兩)青皮　阿子肉　甘草(炙/)丁香(各二/錢)¶
　右每服四錢水煎服¶
人參安胃散　治脾胃虛熱嘔吐或泄㵼不食¶
<pb:KR3e0070_WYG_002-33b>¶
　　人參(一/錢)黄茋(二/錢)生廿草　炙甘草(各五/分)白芍藥(七/分)¶
　　白茯苓(四/分)陳皮(三/分)黄連(二/分)¶
　右水煎服¶
人參養胃湯　治外感風寒内傷飲食寒熱頭疼或作¶
　瘧疾¶
　　半夏　厚朴(薑/製)橘紅(各八/分)藿香葉　草菓　茯苓¶
　　　人參(各五/分)甘草(炙三/分)蒼术(一/錢)¶
　右薑七片烏梅一箇水煎服¶
<pb:KR3e0070_WYG_002-34a>¶
藿香正氣散　治外感風寒内停飲食頭疼寒熱或霍¶
　亂泄㵼或作瘧疾¶
　　桔梗　大腹皮　紫蘇　茯苓　厚朴(製各/一錢)丼草¶
　　(炙五/分)藿香(一錢/五分)¶
　右薑&KR0037;水煎熱服¶
白虎湯治胃熱作渇暑熱尤効¶
　　知母　石膏(各二/錢)粳米(半/合)¶
　右水煎服¶
<pb:KR3e0070_WYG_002-34b>¶
竹葉黄茋湯　治胃虛火盛而作渇¶
　　淡竹葉(二/錢)黄茋　生地黄　麥門冬　當歸　川¶
　　芎　甘草　黄芩(炒/)芍藥　人參　石膏(煅各/一錢)¶
　右水煎服¶
竹葉石膏湯　治胃火盛而作渇¶
　　淡竹葉　石膏(煅/)桔梗　木通　薄荷葉　甘草¶
　　(各一/錢)¶
　右水煎服¶
<pb:KR3e0070_WYG_002-35a>¶
四七湯　治七情鬱結心腹絞痛或為膨脹¶
　　人參　官桂　半夏(洗七次/各一錢)甘草(炙五/分)¶
　右薑水煎服¶
青州白丸子　治風痰咳嗽或牙闗𦂳急或痰喘體麻¶
　　南星(三/而)半夏(七/兩)白附子(一/兩)川烏(半兩各/生用)¶
　右為末絹袋盛井水擺浸仍換水浸三五日晒乾糯¶
　米粉丸如急用以薑汁糊丸亦可¶
左金丸(一名四/金丸)治肝火脇刺痛或發寒熱或頭目作痛¶
<pb:KR3e0070_WYG_002-35b>¶
　或大便不實或小便淋秘或小腹疼痛一切肝火之¶
　症¶
　　黄連(六/兩)吳茱茰(一兩湯煑/片時用)¶
　右為末粥丸白术陳皮湯下¶
當歸龍薈丸　治肝經實火大便秘結小便澁滯或胸¶
　膈作痛隂嚢腫脹凡属肝經實火皆宜用之¶
　　當歸　龍膽草　梔子仁　黄連　黄芩(各一/兩)大¶
　　黄　蘆薈　青黛(各五/錢)木香(二錢/五分)麝香(另研/五分)¶
<pb:KR3e0070_WYG_002-36a>¶
　右為末炒神麯糊丸每服二十丸薑湯下¶
神效黄茋湯　治渾身或頭面手足麻木不仁目𦂳縮¶
　小及羞明畏日或視物不明¶
　　黄茋(二/両)人參(八/錢)甘草(炙/)白芍藥(各一/兩)蔓荆子(一/兩)陳¶
　　皮(五/錢)¶
　右每服五錢水煎臨卧熱服如麻木不仁雖有熱症¶
　不用黄栢加黄茋¶
益氣聰明湯　治久病或因尅伐脾胃傷損眼目昏暗¶
<pb:KR3e0070_WYG_002-36b>¶
　或飲食失節勞役形體脾胃不足得内瘴耳鳴之患¶
　或多年眼目昏暗視物不明此藥能令廣大聰明久¶
　服無内瘴外瘴耳鳴耳聾等症¶
　　黄茋　甘草(炙/)人參(各五/錢)蔓荆子(一錢/五分)升麻　葛¶
　　根(各三/錢)芍藥　黄栢(酒炒各/一錢)¶
　右每服五錢水煎臨卧并五更服¶
芍藥清肝散　治眵多眊燥𦂳澁羞明赤脉貫睛臟腑¶
　秘結¶
<pb:KR3e0070_WYG_002-37a>¶
　　白术　甘草　川芎　防風　荆芥　桔梗　羌¶
　　活(各三/分)芍藥　柴胡　前胡　薄荷　黄芩(各二/分半)¶
　　山梔　知母　滑石　石膏(各二/分)大黄(四/分)芒硝(二/分)¶
　　(半/)¶
　右水煎食後熱服¶
黄連天花粉丸　治症同上¶
　　黄連　菊花　川芎　薄荷(各一/兩)天花粉　連翹¶
　　　黄芩　梔子(各四/兩)黄栢(六/兩)¶
<pb:KR3e0070_WYG_002-37b>¶
　右為末滴水丸桐子大每服五十丸加至百丸食後¶
　臨卧茶湯下¶
㗜鼻通氣散　治眼腫脹赤昏暗羞明癮澁疼痛或風¶
　痒鼻塞頭痛腦酸外翳攀睛眵淚稠粘¶
　　鵞不食草(二/錢)青黛　川芎(各一/錢)¶
　右為末含水滿口毎用如米許㗜鼻内淚出為度¶
選竒湯　治風熱上壅眉稜骨痛或頭目眩暈¶
　　羗活　防風(各三/錢)甘草(二錢夏/生冬炒)黄芩(酒製冬去/之熱甚用)¶
<pb:KR3e0070_WYG_002-38a>¶
　右每服三錢水煎時時服¶
助陽活血湯　治眼睫無力常欲垂閉餘治同上¶
　　黄茋　甘草(炙/)防風　當歸(各五/分)白芷(四/分)蔓荆子¶
　　(四/分)升麻(七/分)¶
　右水煎食後熱服¶
益隂腎氣丸　治症同上¶
　　熟地黄(三/兩)當歸(酒/洗)柴胡　五味子　乾山藥　山¶
　　茱茰(去核各/半兩)茯苓　澤㵼(各二/錢半)生地黄(酒炒/四兩)¶
<pb:KR3e0070_WYG_002-38b>¶
　右為末煉密丸桐子大每服百丸茶湯下日二三服¶
連翹飲　治目中溜火惡日與火癮澁小角𦂳久視昏¶
　花迎風有淚¶
　　蔓荆子　生甘草　連翹(各三/錢)柴胡(五/錢)黄芩(酒製/五分)¶
　　生地黄　當歸　紅葵花　人參(各三/分)黄茋(五/分)升¶
　　麻(一/錢)防風　羌活(各二/分)¶
　右水煎服¶
地芝丸　治目不能逺視能近視或妨近視¶
<pb:KR3e0070_WYG_002-39a>¶
　　生地黄(焙乾/四兩)天門冬(去/心)枳殻(麩/炒)真甘菊花(各二/兩)¶
　右為末煉蜜丸桐子大每服百丸茶清或温酒下¶
定志丸　治目不能近視反能逺視¶
　　白茯苓　人參(各二/兩)逺志(去/心)菖蒲(各一/兩)¶
　右為末煉蜜丸桐子大以硃砂為衣每十丸至三十¶
　丸米飲食後下日三服¶
大蘆薈丸(一名九/味蘆薈)治大人小人下疳潰爛或作痛又治¶
　肝疳食積口鼻生瘡牙齦蝕爛¶
<pb:KR3e0070_WYG_002-39b>¶
　　胡黄連　黄連　蘆薈　木香　白蕪荑(炒/)青皮¶
　　　白雷丸　鶴虱草(各一/兩)麝香(三/錢)¶
　右為末蒸餅糊丸如麻子大每服一錢空心米飲下¶
四味肥兒丸(一名小/肥兒丸)治諸疳發熱目生雲翳口舌生瘡¶
　或牙齦腐爛肌肉消瘦遍身生瘡等症與地黄丸兼¶
　服¶
　　黄連(炒/)蕪荑(炒/)神麯(炒/)麥芽(炒各/等分)¶
　右各為末水糊丸桐子大每服二三十丸空心白湯¶
<pb:KR3e0070_WYG_002-40a>¶
　下¶
阿魏膏　治一切痞塊更服胡連丸¶
　　羌活　獨活　𤣥參　官桂　赤芍藥　川山甲¶
　　　生地黄　兩頭尖　大黄　白芷　天麻(各五/錢)¶
　　槐柳桃枝(各三/錢)紅花(四/錢)木鱉子(二十枚/去殻)亂髮(如雞/子大)¶
　　(一/塊)¶
　右用香油二斤四兩煎黑去查入髮煎髮化仍去柤¶
　徐下黄丹煎軟硬得中入朴硝阿魏蘇合油乳香没¶
<pb:KR3e0070_WYG_002-40b>¶
　藥各五錢麝香五錢調匀即成膏矣攤貼患處内服¶
　丸藥黄丹須用真正者効凡貼膏藥先用朴硝隨患¶
　處鋪半指厚以紙葢用熱熨斗熨良久如硝耗再加¶
　熨之二時許方貼膏藥若是肝積加蘆薈末同熨¶
桃仁承氣湯　治血結胸中手不可近或中焦蓄血寒¶
　熱胸滿漱水不欲嚥善忘昏迷其人如狂¶
　　桃仁(半/兩)大黄(一/兩)甘草(二/錢)桂(三/錢)芒硝(三/錢)¶
　右每服一兩薑水煎¶
<pb:KR3e0070_WYG_002-41a>¶
抵當湯　治下部蓄血腹内作痛手不可近或發狂少¶
　腹滿硬小便自利大便反黑如狂者在中發狂者在¶
　下也¶
　　大黄　水蛭(炒各/半兩)蝱蟲(去翅/足)桃仁(各三/錢)¶
　右每服五錢水煎服如作丸煉蜜和之¶
花蕋石散¶
　　硫黄(上色明淨/者四兩)花蕋石(一/兩)¶
　右各為末拌匀先用紙筋和鹽泥固濟瓦礶一箇泥¶
<pb:KR3e0070_WYG_002-41b>¶
　乾入藥仍用泥封口候乾用炭周疊煅赤罐冷取出¶
　為細末每服一錢童便酒下¶
搜風順氣丸　治痔漏風熱閉結¶
　　車前子(兩/半)大麻子(㣲/炒)大黄(五錢半/生半熟)牛膝(酒/浸)郁李仁¶
　　　&KR0480;絲子(酒/浸)枳殻　山藥(各二/錢)¶
　右為末煉蜜丸桐子大每服三十丸白湯下¶
五淋散　治膀胱有熱水道不通淋澁不出或尿如豆¶
　汁或成沙　或如膏汁或熱怫便血¶
<pb:KR3e0070_WYG_002-42a>¶
　　赤茯苓(一錢/五分)赤芍藥　山梔(各一/錢)當歸　甘草(各/一)¶
　　(錢五/分)¶
　右入燈心水煎服¶
加味逍遥散　治肝脾血虛發熱或潮熱晡熱或自汗¶
　盗汗或頭痛目澁或怔忡不寧或頰赤口乾或月經¶
　不調肚腹作痛或小腹重墜水道澁痛或腫痛出膿¶
　内熱作渇等症¶
　　當歸　芍藥　茯苓　白术(炒/)柴胡(各/錢)牡丹皮¶
<pb:KR3e0070_WYG_002-42b>¶
　　山梔(炒/)甘草(炙各/五分)¶
　右水煎服¶
逍遥散即前方去山梔牡丹皮¶
還少丹　治脾腎虛寒飲食少思發熱盗汗遺精白濁¶
　又治真氣虧損肌體瘦弱等症¶
　　肉蓯蓉　遠志(去/心)&KR1708;香　巴㦸　乾山藥　枸杞¶
　　子　熟地黄　石菖蒲　山茱茰(去/核)牛膝　杜仲¶
　　(去皮/薑製)楮實子　五味子　白茯苓(各一/兩)¶
<pb:KR3e0070_WYG_002-43a>¶
　右各另為末和匀用&KR0037;肉百枚并煉蜜丸桐子大每¶
　服五七十丸空心温酒或鹽湯下日三服¶
交加散　治食瘧神效¶
　　肉豆䓻(二箇一/生一煨)草豆䓻(二箇一/生一煨)甘草(二錢半炙/半生甪)厚¶
　　朴(二錢半製/用半生用)生薑(一兩煨五/錢生五錢)¶
　右薑水煎發日五更服¶
仲景白虎加桂枝湯　治温瘧¶
　　知母(六/錢)甘草(炙二/錢)石膏(五/錢)桂枝(一/錢)粳米(一/合)¶
<pb:KR3e0070_WYG_002-43b>¶
　右水煎服此太陽陽明經藥也¶
柴胡桂薑湯　治寒多微有熱或但寒不熱名曰牝瘧¶
　　桂枝　黄芩　牡蠣　甘草(炙/)乾薑(各一/錢)栝蔞根¶
　　　柴胡(各二/錢)¶
　右水煎服汗出即愈此少陽經藥也¶
桂枝羌活湯　治瘧處暑以前發頭項痛脉浮惡風有¶
　汗¶
　　桂枝　羌活　防風　甘草(各一錢/五分)¶
<pb:KR3e0070_WYG_002-44a>¶
　右水煎發而服如吐加半夏麯¶
麻黄羌活湯　治症如前但惡風而無汗¶
　　麻黄(去/節)羌活　防風　丼草(各半/兩)¶
　右如前服加法同上二方太陽經藥也¶
白芷湯　治瘧病身熱目痛熱多寒少脉長先以大柴¶
　胡下之餘熱不盡當服此湯¶
　　白芷(一/兩)知母(一兩/七錢)石膏(四/兩)¶
　右依前服此陽明經藥也¶
<pb:KR3e0070_WYG_002-44b>¶
桂枝芍藥湯　治瘧寒熱大作不論先後此太陽陽明¶
　合病寒熱作則必戰慄經曰熱勝而動也發熱汗出¶
　不愈内熱也此湯主之¶
　　桂枝(五/分)黄茋　知母　石膏　芍藥(各二/錢)¶
　右水煎此太陽陽明經藥也¶
桂枝黄芩湯　如服前藥轉劇三陽合病也宜此和之¶
　　柴胡(一錢/五分)黄芩　人參　甘草(各八/分)半夏　石膏¶
　　　知母(各五/分)桂枝(二/分)¶
<pb:KR3e0070_WYG_002-45a>¶
　右依前服如外邪已解而内邪未已從卯至午發者¶
　宜大柴胡下之從午至酉發者邪氣在内也宜大承¶
　氣下之從酉至子發者或至寅發者邪氣在血也¶
桂枝石膏湯　治瘧隔日發先寒後熱寒少熱多¶
　　桂枝(五/錢)黄芩(一/兩)石膏　知母(各一兩/五錢)¶
　右水煎分三服此太陽陽明經藥也¶
麻黄黄芩湯　治瘧發如前而夜發者¶
　　麻黄(一兩/去節)甘草(炙三/錢)桂(二/錢)黄芩(五/錢)桃仁(三十箇/去皮尖)¶
<pb:KR3e0070_WYG_002-45b>¶
　右依前服桃仁味苦甘辛肝者血之海血驟則肝氣¶
　燥經所謂肝苦急急食甘以緩之故桃仁散血緩肝¶
　謂邪氣深遠而入血故夜發此湯發散血中風寒乃¶
　三隂經藥也¶
香連丸　治痢疾并水㵼暑㵼甚效¶
　　黄連(净二/十兩)吳茱茰(去枝梗/十兩)¶
　右先將二味用熱水拌和入磁器内置熱湯頓一日¶
　同炒至黄連紫黄色去茱用連為末每末四兩入木¶
<pb:KR3e0070_WYG_002-46a>¶
　香末一兩淡醋米飲為丸桐子大每服二三十丸滚¶
　湯下久痢中氣下陷者用補中益氣下中氣虛者用¶
　四君子下中氣虛寒者加薑桂¶
三黄丸　治熱痢腹痛或口舌咽喉齒痛及一切實火¶
　症¶
　　黄芩　黄連　黄栢(各等/分)¶
　右各另為末水丸桐子大每服七八十丸白湯下¶
芍藥湯　治便血後重經曰溲而便膿血知氣行而血¶
<pb:KR3e0070_WYG_002-46b>¶
　止也行血則便自愈調氣則後重自除¶
　　芍藥(一/兩)當歸　黄連(各半/兩)梹榔　木香　甘草(炙/各)¶
　　(二/錢)桂(二錢/五分)黄芩(五/錢)¶
　右每服半兩水煎如痢不减加大黄¶
加减濟生腎氣丸　治脾腎虛腰重脚腫小便不利或¶
　肚腹腫脹四肢浮腫或喘急痰盛已成蠱症其效如¶
　神¶
　　白茯苓(三/兩)附子(半/兩)川牛膝　肉桂(去/皮)澤㵼　車前¶
<pb:KR3e0070_WYG_002-47a>¶
　　子　山茱茰　山藥(各一/兩)牡丹皮(一/兩)熟地黄(四兩酒/抺搯辟)¶
　　(杵/膏)¶
　右為末加煉蜜丸桐子大每服七八十丸空心白湯¶
　下¶
三因當歸散　治脾土不能制水水氣盈溢滲透經絡¶
　發為水腫¶
　　木香　赤茯苓　當歸　桂　木通　赤芍藥¶
　　牡丹皮　㯽榔　陳皮　白术(各等/分)¶
<pb:KR3e0070_WYG_002-47b>¶
　右每服五錢水煎服¶
不換金正氣散　治脾氣虛弱寒邪相搏痰停胸膈致¶
　發寒熱或作瘧疾¶
　　厚朴(去皮/姜製)藿香　半夏(薑/製)蒼术(米泔/浸)陳皮(各一/錢)甘¶
　　草(炙五/分)¶
　右薑&KR0037;水煎服¶
七味白术散　治中氣虧損津液短少口舌乾渇或口¶
　舌生瘡不喜飲冷或吐㵼後口乾最宜服¶
<pb:KR3e0070_WYG_002-48a>¶
　　人參　白术　木香　白茯苓　甘草　藿香(各/五)¶
　　(分/)乾葛(一/錢)¶
　右水煎服¶
參苓白术散　治脾胃不和飲食少進或嘔吐泄㵼凡¶
　病後宜此調理¶
　　人參　茯苓　白扁豆(去皮薑/汁半炒)白术(炒/)蓮肉(去心/皮)¶
　　砂仁(炒/)薏苡仁(炒/)桔梗(炒/)山藥　甘草(炙各/二兩)¶
　右為末每服二三錢用石菖蒲湯下或作丸¶
<pb:KR3e0070_WYG_002-48b>¶
半夏湯　治膽腑實熱精神恍惚寒熱泄㵼或寢寒増¶
　風善太息¶
　　半夏(一錢/五分)黄芩(一/錢)遠志(一/錢)生地黄(二/錢)秫米(一/合)宿薑¶
　　(一錢/五分)酸&KR0037;仁(三錢/炒)¶
　右長流水煎服¶
犀角地黄湯　治血虛火盛血妄行吐䘐便下若因忿¶
　怒而致加山梔柴胡¶
　　犀角(鎊/末)生地黄　白芍藥　牡丹皮(各一/錢半)¶
<pb:KR3e0070_WYG_002-49a>¶
　右水煎傾出入犀末服之¶
人參平肺散　治心火刑肺金患肺痿咳嗽喘嘔痰涎¶
　壅盛胸膈痞滿咽喉不益¶
　　人參(四/分)青皮(四/分)茯苓(七/分)天門冬(四/分)陳皮(五/分)地骨皮¶
　　(五/分)甘草(炙五/分)知母(七/分)桑皮(一/錢)五味子(一十粒/杵碎)¶
　右薑水煎服¶
清凉飲　治實熱便秘或喉中腫痛¶
　　當歸　赤芍藥　甘草(炙/)大黄(蒸各/等分)¶
<pb:KR3e0070_WYG_002-49b>¶
　右每服五錢水煎服¶
清胃散　治醇酒厚味唇齒作痛或齒齦潰爛或連頭¶
　面頸項作痛¶
　　黄連(炒一/錢半)當歸　生地黄　牡丹皮(各一/錢)升麻(二/錢)¶
　右水煎服¶
犀翹清胃散前方加犀角連翹甘草¶
凉膈散　治實熱喉舌腫痛便溺秘結¶
　　大黄　朴硝　甘草　梔子仁　黄芩　薄荷葉¶
<pb:KR3e0070_WYG_002-50a>¶
　　(各一/兩)連翹(四/兩)¶
　右為末每服四五錢竹葉蜜少許煎服仍量加减¶
潤腸丸　治伏火風熱大腸乾燥若因失血或因腎不¶
　足當滋腎最忌此丸¶
　　麻子仁　桃仁(去皮尖另/研各一兩)羌活　當歸尾　大黄¶
　　(煨/)皁角仁　秦芃(各五/錢)¶
　右另研為末煉蜜丸猪膽汁丸尤妙每服三十丸食¶
　前滚湯下若燥在直腸用猪膽汁導之亦忌前藥¶
<pb:KR3e0070_WYG_002-50b>¶
滋腎丸　治熱在血分不渇而小便不利或腎虛尺熱¶
　腿膝無力不能履地¶
　　知母　黄栢(各酒炒/二兩)肉桂(二/錢)¶
　右各另為末水丸桐子大每服二百丸空心百滚湯¶
　下¶
黄芩清肺飲　治肺熱小便不利宜用此藥清之¶
　　黄芩(一/錢)山梔(二/錢)¶
　右水煎服不利加鹽䜴二十粒¶
<pb:KR3e0070_WYG_002-51a>¶
清心蓮子飲　治熱在氣分口乾作渇小便白濁夜安¶
　晝熱或治口舌生瘡咽乾煩躁作渇小便赤淋¶
　　黄芩(炒/)麥門冬　地骨皮　車前子(炒/)甘草(各一/錢半)¶
　　石蓮肉　茯苓　黄茋　柴胡　人參(各一/錢)¶
　右每服五錢水煎服¶
調中益氣湯　治濕熱所傷體重煩悶口失滋味二便¶
　清數或痰嗽稠粘熱壅頭目體倦少食等症¶
　　黄茋(一/錢)人參(去/蘆)甘草　蒼术(各五/分)柴胡　橘皮¶
<pb:KR3e0070_WYG_002-51b>¶
　　升麻　木香(各二/分)¶
　右水煎空心服¶
三生飲　治卒中昏不知人口眼喎斜半身不遂并痰¶
　厥氣厥¶
　　南星(一兩/生用)川烏(去皮/生用)附子(去皮生用/各半兩)木香(二/錢)¶
　右每服五錢薑水煎¶
秦芁升麻湯　治風寒客手足陽明經口眼喎斜惡見¶
　風寒四肢拘急脉浮𦂳¶
<pb:KR3e0070_WYG_002-52a>¶
　　升麻　乾葛　丼草　芍藥　人參　秦芁　白¶
　　芷　防風　桂枝(各三/錢)¶
　右每服一兩葱白二根水煎¶
愈風丹　治諸風肢體麻木手足不隨等症¶
　　天麻　牛膝(同酒浸/焙乾)&KR1181;薢(另研/細)𤣥參(各六/兩)杜仲(七/兩)¶
　　羌活(十四/兩)當歸　熟地黄(自/製)生地黄(各一/斤)獨活(五/兩)¶
　　肉桂(三/兩)¶
　右為末煉蜜丸桐子大常服五七十丸病大至百丸¶
<pb:KR3e0070_WYG_002-52b>¶
　空心食前温酒或白湯下¶
地黄飲子　治腎氣虛弱舌瘖不能言足廢不能行¶
　　熟地黄　巴㦸(去/心)山茱茰(去/核)肉蓯蓉(酒浸/焙)石斛¶
　　附子(炮/)五味子　白茯苓　石菖蒲　遠志(去/心)麥¶
　　門冬(去/心)官桂(各等/分)¶
　右每服三錢入薄荷少許薑&KR0037;水煎服¶
餘方見上卷¶
　薛氏醫案卷二¶
