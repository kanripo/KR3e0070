# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.989979
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷三十五
<pb:KR3e0070_WYG_035-1a>¶
欽定四庫全書¶
　薛氏醫案卷三十五¶
　　　　　　　　　　　　　明　薛己　訂¶
　　婦人良方¶
　候胎門¶
　　　脈例第一¶
王子亨云若姙娠其脈三部俱滑大而疾(在左則男/在右則女)經¶
云隂搏陽别謂之有子搏者近也隂脈逼近於下陽脈¶
<pb:KR3e0070_WYG_035-1b>¶
則出於上陽中見陽乃知陽施隂化法當有子又少隂¶
脈動甚者姙子也手少隂屬心足少隂屬腎心主血腎¶
主精精血交㑹投識於其間則有娠又三部脈浮沈正¶
等無病者有姙也餘病如脈經說左手尺脈浮洪者為¶
男胎也右手尺部浮洪者為女胎也兩手尺部俱洪者¶
為兩男俱沈實者為兩女又云中指一跳一止者一月¶
胎二跳二止者二月胎也¶
　　　診婦人有姙歌第二¶
<pb:KR3e0070_WYG_035-2a>¶
肝為血兮肺為氣血為榮兮氣為衛隂陽配偶不參差¶
兩藏通和皆類例血衰氣旺定無姙血旺氣衰應有體¶
　肝藏血為榮屬隂肺主氣為衛屬陽隂陽配偶者是¶
　夫婦匹配偶合搆精乃有子也若血少氣盛則無姙¶
　孕若血盛氣少則有孕也¶
寸微關滑尺帶數流利往来并雀啄小兒之脈已見形¶
數月懐躭猶未覺¶
　寸脈微關脈滑尺脈帶數及流利雀啄皆是經脈閉¶
<pb:KR3e0070_WYG_035-2b>¶
　塞不行成胎已上之脈皆是血多氣少之脈是懐小¶
　兒之脈已見形狀也¶
左疾為男右為女流利相通速来去兩手關脈大相應¶
己形亦在前通語¶
　左手脈疾為懐男右手脈疾為懐女及兩脈流行滑¶
　利相通疾速来去是或兩手關脈洪大相應是其胎¶
　已有形狀也¶
左脈帶縱兩箇男¶
<pb:KR3e0070_WYG_035-3a>¶
　縱者夫行乘妻水行乗火金行乘木即鬼賊脈也名¶
　也名曰縱見在左手則懐兩個男兒也¶
右手帶横一雙女¶
　横者妻乘夫也是火行乘水木行乘金即所勝脈也¶
　名曰横見于右手則懐一雙女兒也¶
左手脈逆生三男¶
　逆者子乘母也是水行乘金火行乘木即已生脈也¶
　名曰逆見于左手則懐三個男兒也¶
<pb:KR3e0070_WYG_035-3b>¶
右手脈順還三女¶
　順者母乘子也是金行乘水木行乘火即生已之脈¶
　也名曰順見于右手則懐三個女兒也¶
寸關尺部皆相應一男一女分形證¶
　寸關尺部脈大小遲疾相應者是懐一男一女形證¶
　之脈也謂關前為陽關後為隂隂陽脈相應故懐一¶
　男一女也¶
有時子死母身存或即母亡存子命¶
<pb:KR3e0070_WYG_035-4a>¶
　此二句之文無辯子母存亾之法¶
往来三部通流利滑數相參皆替替陽實隂虚脈得明¶
遍滿胷堂皆逆氣¶
　若寸關尺三部通行流利皆替替有力而滑數皆是¶
　陽實隂虚之脈主姙婦逆氣遍滿胷堂而不順也¶
左手太陽浮大男¶
　左手寸口為太陽其脈浮大則是懐男子¶
右手太隂沈細女¶
<pb:KR3e0070_WYG_035-4b>¶
　右手寸口為太隂其脈沈細是懐女脈也¶
諸陽為男諸隂女指下分明長記取¶
　諸陽脈皆為男即為大疾數滑實之類也當懐男子¶
　諸隂脈三即沈細之類是也當懐女子¶
三部沈正等無絶尺内不止真胎婦¶
　寸關尺三部脈沈浮正直齊等舉按無絶斷及尺内¶
　舉按不止住者真的懐胎婦也¶
夫乘妻兮縱氣霧¶
<pb:KR3e0070_WYG_035-5a>¶
　經云縱者夫乘妻也水行乘火金行乘木即鬼賊脈¶
　也縱氣霧霧者露也又上下也謂夫之陽氣乘妻之¶
　隂氣二氣上下相逐如霧潤結子也¶
妻乘夫兮横氣助¶
　横者妻乗夫也見前註謂兩傍横氣相佐助也¶
子乘母兮逆氣參¶
　逆者子乘母也謂子氣犯母氣相乘逆行之氣相參¶
　合也¶
<pb:KR3e0070_WYG_035-5b>¶
母乘子兮順氣䕶¶
　是母氣乘于子氣為順氣相䕶衛也凡胎聚縱横逆¶
　順四氣以榮養方以成形也¶
小兒日足胎成聚身熱脈亂無所苦¶
　婦人懐小兒五個月是以數足胎成就而結聚也必¶
　母身體壯熱當見脈息燥亂非病苦之症謂五月胎¶
　已成受火精以成氣故身熱脈亂是無病也¶
汗中不食吐逆時精神結備其中住¶
<pb:KR3e0070_WYG_035-6a>¶
　謂姙胎受五行精氣以成形稟二經以榮其母懐姙¶
　至五月其胎雖成其氣未備故胎氣未安上衝心胷¶
　則汗出不食吐逆名曰惡阻俗呼選飯唯思酸辛之¶
　味以調胎氣也¶
滑疾不散三月胎¶
　姙娠三月名始胎此是未有定儀心胞脈養之故脈¶
　見滑疾流利為少氣多血不散為血氣盛則始結為¶
　胎也¶
<pb:KR3e0070_WYG_035-6b>¶
但疾不散五月母¶
　其脈但疾數而不散者是五個月懐胎之母也¶
弦𦂳牢强滑利安沈細而微歸泉路¶
　孕婦之脈宜弦𦂳勞强滑利為安吉之脈若沈細而¶
　微謂脈與形不相應故云死也前文雖云太隂沈細¶
　又云諸隂為女其說似有相違謂三部脈皆不沈細¶
　及微故不同也¶
　愚按前論與脈訣所云不同觀者當自推之¶
<pb:KR3e0070_WYG_035-7a>¶
　　　驗胎法第三¶
婦人經脈不行已經三月欲驗有胎川芎生為末空心¶
濃煎艾湯調下二錢腹内微動則有胎也¶
　　　胎殺避忌産前將䕶法第四¶
凡受孕之後切宜避忌胎殺所遊如經云刀犯者形必¶
傷泥犯者竅必塞打擊者色青黯繋縛者相拘攣甚至¶
母殞禍如反掌¶
　　　月遊胎殺¶
<pb:KR3e0070_WYG_035-7b>¶
立春在房床　　　　　　驚蟄在户(單/扇)¶
清明在門(雙/扇)　　　　　　立夏在竈¶
芒種在母身　　　　　　小暑在竈¶
立秋在碓(按京本云在/正北方子云)　　白露在厨前¶
寒露在門　　　　　　　立冬在户及厨¶
大雪在爐及竈　　　　　小寒在房母身¶
　　　十干日遊胎殺¶
甲巳日占門　　　　　　乙庚日占碓磨¶
<pb:KR3e0070_WYG_035-8a>¶
丙辛日占井竈　　　　　丁壬日占厨解¶
戊癸日占米倉¶
　　　十二支日遊胎殺¶
子丑日占中堂　　　　　寅卯辰酉日占竈¶
己午日占門　　　　　　未申日占籬下¶
戍亥日占房¶
　　　六甲旬遊胎殺¶
甲子旬遊牕碓　　　　　甲戌旬遊正㕔¶
<pb:KR3e0070_WYG_035-8b>¶
甲申旬遊中庭　　　　　甲午旬遊房内¶
甲辰旬遊房中　　　　　甲寅旬遊¶
　　　太史局日遊胎殺¶
每遇癸巳甲午乙未丙申丁酉五日在房内北庚子辛¶
丑壬寅三日在房内南¶
癸卯一日在房内西¶
甲辰乙巳丙午丁未四日在房内東¶
六戊六己日在房内中　　餘日在外無占¶
<pb:KR3e0070_WYG_035-9a>¶
　凡遊在房内不宜于方位上安床帳及掃舎皆凶¶
又有小兒殺及本年三殺及産母身黄定命皆不可犯¶
凡姙娠之後將此貼于房内常照見之切不可穿鑿修¶
掘移釘繋籬壁重物展壓之類犯之重則胎死腹中母¶
亦不利輕則子受其殃成人之後必定破形拳攣跛縮¶
瘖瘂犯之極驗¶
　　　食忌論第五¶
一受孕之後切宜忌不可食之物非惟有感動胎氣之¶
<pb:KR3e0070_WYG_035-9b>¶
戒然于物理亦有厭忌者設或不能戒忌非特延月難¶
産亦能令兒破形母損可不戒哉¶
食雞肉糯米合食令子生寸白蟲¶
食羊肝令子生多厄¶
食鯉魚鱠及雞子令兒成疳多瘡¶
食犬肉令子無聲音¶
食兔肉令子缺唇¶
食鼈令子項短及損胎¶
<pb:KR3e0070_WYG_035-10a>¶
食鴨子共桑椹同食令子倒生心寒¶
食螃蠏令子横生¶
食雀肉合荳醬食之令子面生䵟黯黒子¶
食荳醬合藿香食之墮胎食水漿絶産¶
食雀肉令子不恥多淫¶
食山羊肉令子多病¶
食生薑令子多指生瘡¶
食蝦蟇鱓魚令兒瘖瘂¶
<pb:KR3e0070_WYG_035-10b>¶
食驢騾馬肉延月難産¶
　如此之類無不驗者則知聖人胎教之法矣¶
　　　孕婦藥忌歌第六¶
蚖&KR0008;水蛭地膽蟲　　　　烏頭附子配天雄¶
躑躅野葛螻蛄類　　　　烏啄側子及䖟蟲¶
牛黄水銀并巴豆　　　　大㦸蛇蛻及蜈蚣¶
牛膝藜蘆及薏苡　　　　金石錫粉并雌雄¶
牙硝芒硝牡丹桂　　　　蜥蜴飛生及䗪蟲¶
<pb:KR3e0070_WYG_035-11a>¶
代赭蚱蟬胡粉麝　　　　莞花薇蓹草三稜¶
槐子牽牛并皁角　　　　桃仁蠐螬和茅根¶
□根&KR0008;砂與乾漆　　　　亭長波流菵草中¶
瞿麥䕡茹蟹爪甲　　　　蝟皮赤箭赤頭紅¶
馬刀石蠶衣魚等　　　　半夏南星通草同¶
乾薑蒜雞及雞子　　　　驢肉兔肉不須供¶
切須婦人産前忌　　　　此歌宜記在心胷¶
　¶
<pb:KR3e0070_WYG_035-11b>¶
　¶
　¶
　¶
　¶
　¶
　¶
　¶
　薛氏醫案卷三十五¶
