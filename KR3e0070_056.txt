# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.465871
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷五十六
<pb:KR3e0070_WYG_056-1a>¶
欽定四庫全書¶
　薛氏醫案卷五十六¶
　　　　　　　　　　　　　明　薛已　訂¶
　　保嬰撮要三¶
　　　急驚¶
錢仲陽云急驚者因聞大聲或驚而發搐搐止如故此¶
熱生於心身熱面赤引飲口中氣熱二便黄赤甚則發¶
搐盖熱甚生風陽甚而隂虚也宜以利驚丸除其痰熱¶
<pb:KR3e0070_WYG_056-1b>¶
不可用巴豆之藥盖急驚者陽症也俱腑受病而屬實¶
乃少陽相火旺經曰熱則生風風生痰痰熱客於心膈¶
間則風火相搏故抽搐發動經所謂木太過日發生其¶
動掉眩顛疾是也當用利驚丸𨗳赤散瀉青丸等藥搐¶
止與安神鎭驚丸婁全善亦曰急驚屬木火土實木實¶
則搐而有力及目上視動劄頻睫土實則身熱面赤而¶
不吐瀉偃睡合睛治法宜凉宜瀉而用凉驚利驚等丸¶
亦有因驚而發者牙闗緊急壯熱涎潮竄視反張搐搦¶
<pb:KR3e0070_WYG_056-2a>¶
顫動唇口眉眼貶引口中熱氣頬赤唇紅二便秘結脉¶
浮洪數緊此内有實熱外挾風邪當截風定搐若痰熱¶
尚作仍㣲下之痰熱既泄急宜調養胃氣搐定而痰熱¶
少退即宜調補脾氣東垣云若因外物驚者宜黄連安¶
神丸因氣動所驚者宜安神鎮驚丸之類大忌防風丸¶
如因驚而瀉青色宜朱砂丸大忌凉驚丸盖急驚者風¶
木旺也風木屬肝盛則必傳尅於脾欲治其肝當先實¶
脾後泄風木若用益黄散則誤矣經曰邪氣盛則實正¶
<pb:KR3e0070_WYG_056-2b>¶
氣奪則虚前所云實者乃病氣有餘而形氣不足也當¶
先泄而後補虚甚急當補脾為先少以攻邪之藥佐之¶
其所云虚者乃病氣形氣俱不足也當純補真氣為要¶
若肝經風火相搏抽搐目瞤筋急痰盛者當用四物湯¶
以生肝血加鈎藤鈎山梔以清肝火更用四君子以補¶
脾六味丸以滋腎若肺金剋木而兼呵欠者用瀉白散¶
以泄肺邪地黄丸以益肝血若邪入肝則用柴胡清肝¶
散加龍膽草亦可邪入心用梔子清肝散加炒黄連亦¶
<pb:KR3e0070_WYG_056-3a>¶
通邪入腎用六味地黄丸邪入肺用地骨皮散邪入脾¶
用六君子加柴胡山梔大抵此症屬肝膽經血虚風火¶
相搏而善行數變者為多若不養肝血不補脾氣純用¶
祛風化痰之藥則脾益虚血益損邪氣延綿必轉慢驚¶
矣¶
　　　治驗¶
　一小兒九嵗因驚發熱抽搐頓悶咬牙作渇飲冷便¶
　秘面色青赤而印堂左腮尤赤此心脾二經風熱相¶
<pb:KR3e0070_WYG_056-3b>¶
　搏乃形病俱實之症也先用瀉青丸料炒黄連一劑¶
　大便隨利熱搐頓减繼用抑青丸一服諸症悉退但¶
　面色痿黄肢體倦怠飲食少思此病氣去而脾氣未¶
　復也用補中益氣湯及地黄丸而全安¶
　一小兒發熱抽搐口噤痰湧此膽經實火為驚風也¶
　先用瀉青丸一服六味丸二服諸症即退又用小柴¶
　胡湯加芎歸山梔鈎藤鈎次以補中益氣湯而愈¶
　一小兒忽然發熱目動咬牙驚搐痰盛或與祛風化¶
<pb:KR3e0070_WYG_056-4a>¶
　痰藥益甚面色青黄乃肝木剋脾脾之液為涎虚則¶
　涎不能攝上湧而似痰也法當生肝補脾則風自息¶
　痰自愈矣遂用六味丸及六君子湯而愈¶
　一女子十二嵗善怒睡中抽搐遍身作痒飲食少思¶
　此肝經風熱脾土受剋也用参术柴苓湯以清肝健¶
　脾而愈¶
　一小兒三嵗患急驚面赤發熱作渴飲冷用瀉青丸¶
　一服熱衰大半因見得效翌早又自製一服反加吐¶
<pb:KR3e0070_WYG_056-4b>¶
　瀉發搐面色青白手足指冷此熱既去而妄自傷脾¶
　也用六君薑桂升麻柴胡一劑得安是以前哲謂小¶
　兒易為虚實攻伐之藥衰其大半乃止不可過之羅¶
　謙甫約方約囊之論確矣¶
　一小兒三嵗因驚抽搐發熱痰盛久服抱龍丸等藥¶
　面色或赤或青此心肝二經血虚風熱生痰也用六¶
　味丸滋腎生血用六君柴胡升麻調補脾胃而安¶
　一小兒潮熱發熱面色青赤此心肝二經血虚之症¶
<pb:KR3e0070_WYG_056-5a>¶
　也用秘㫖安神丸及四物湯加防風酸棗仁治之而¶
　愈¶
　一小兒潮熱發搐痰涎上湧手足指冷申酉時左腮¶
　青色隱白用補中益氣湯調補脾肺六味丸滋養肝¶
　腎而愈¶
　嘉興王一山女七嵗因跌傷腿膝兩膁腫潰面色青¶
　潔左闗無脉余謂驚則氣散而風熱鬱滯於肝故其¶
　脉隱伏用四君升麻柴胡鈎藤鈎一劑脉至隨愈¶
<pb:KR3e0070_WYG_056-5b>¶
　一小兒印堂青黑至夜啼搐余謂脾土虚寒也用鈎¶
　藤飲而安後因驚發搐夜啼仍用前藥一劑諸症復¶
　愈又用異功散而痊¶
　一小兒七嵗患急驚將愈而發熱驚悸誤服袪風化¶
　痰之劑更加驚搐吐痰喘𠻳腹脹少食惡寒再用抱¶
　龍丸大便似痢寒熱徃來殊類風症先君治之以為¶
　脾氣虧損諸經無所滋養而然用四君子湯為主少¶
　加升麻柴胡以升補陽氣而愈¶
<pb:KR3e0070_WYG_056-6a>¶
　一小兒驚風後痰𠻳不止睡卧不寧諸藥無效余用¶
　牛黄清心丸少許頓止後復傷風邪痰盛喘急飲食¶
　不下仍用牛黄丸少許而安再用異功散加桔梗而¶
　愈¶
利驚丸　治急驚痰盛發熱潮搐¶
　　青黛　輕粉(各二/錢)牽牛末(半/兩)¶
　右為末麫糊丸寒豆大每服十丸薄荷湯化下¶
安神鎭驚丸　驚退後調理安心神養氣血和平預防¶
<pb:KR3e0070_WYG_056-6b>¶
　之劑也¶
　　天竺黄(另/研)人参　茯神　南星(薑製各/五錢)酸棗仁(炒/)¶
　　麥門冬　當歸(酒/洗)生地黄(酒/洗)赤芍藥(炒各/三錢)薄荷¶
　　木通　黄連(薑汁/炒)山梔(炒/)辰砂(另/研)牛黄(另/研)龍骨(煅/各)¶
　　(二/錢)青黛(一錢/另研)¶
　右為末蜜丸菉豆大毎服三五丸量兒大小加減淡¶
　薑湯送下¶
四物湯　治血虚發熱煩躁或晡熱作渇頭目不清若¶
<pb:KR3e0070_WYG_056-7a>¶
　因脾虚不能生血者用四君子湯¶
　　當歸　熟地(各二/錢)芍藥　川芎(各一/錢)¶
　右水煎服¶
参术柴苓湯¶
　　人参　白术　茯苓　陳皮(各一/錢)柴胡　升麻(各/七)¶
　　(分/)山梔(炒八/分)鈎藤鈎(一/錢)甘草(炒五/分)¶
　毎服一二錢薑棗水煎¶
黄連安神丸　治心經血虚頭運神魂驚悸¶
<pb:KR3e0070_WYG_056-7b>¶
　　黄連(酒洗/六錢)甘草(炙五/分)生地黄　當歸(各一錢/五分)朱砂¶
　　(飛過/五錢)¶
　右為末飯糊丸梧子大毎服十五丸空心白滚湯下¶
　如二三服不應當服歸脾湯補之¶
牛黄清心丸　治諸風瘈瘲語言蹇澁健忘恍惚頭目¶
　眩運胷中煩鬱痰塞喘𠻳精神昏憒等症或小兒風¶
　熱上壅抽搐發熱或急驚痰盛發搐目反口噤或大¶
　人傷寒汗下之後煩躁發熱不解並宜服之¶
<pb:KR3e0070_WYG_056-8a>¶
　　牛黄(一錢二/分半)麝香　龍腦　羚羊角(各一/錢)當歸¶
　　防風　黄芩　白术　麥門冬　白芍藥(各一/錢半)¶
　　柴胡　桔梗　白茯苓　大豆黄卷　芎藭¶
　　肉桂　杏仁(去皮/尖)阿膠(各一錢/二分半)蒲黄　人参¶
　　神麯(各三/錢半)雄黄(八/分)甘草(五/分)白蘞(七分/半)犀角(二/錢)¶
　　乾山藥(七/錢)乾薑(三/錢)金箔(一百三/十片)大棗(十箇蒸/熟爛研)¶
　右為末煉蜜丸每兩作十丸金箔為衣毎服一丸温¶
　水化下¶
<pb:KR3e0070_WYG_056-8b>¶
朱砂丸(方見發搐/)¶
瀉青丸(方見肝臟/)¶
𨗳赤散(方見心臟/)¶
抑青丸(方見肝臟/)¶
補中益氣湯(方見虚羸/)¶
地黄丸(方見腎臟/)¶
小柴胡湯(方見發痙/)¶
六君子湯(方見天釣/)¶
<pb:KR3e0070_WYG_056-9a>¶
秘㫖安神丸(方見心臟/)¶
異功散(方見天釣/)¶
　　　慢驚¶
錢仲陽云慢驚因病後或吐瀉或藥餌傷損脾胃肢體¶
逆冷口鼻氣㣲手足瘈瘲昏睡露睛此脾虚生風無陽¶
之症也温白丸主之盖慢驚者隂症也俱臟受病而屬¶
虚因吐瀉脾肺俱虚肝木所乘而致瘈瘲㣲搐婁全善¶
所謂木虚則搐而無力經所謂木不及曰委和其病揺¶
<pb:KR3e0070_WYG_056-9b>¶
頭是也(謂手足搐動/泄瀉心悸)火虚則身寒口中氣冷土虚則吐¶
瀉睡而露睛治宜温補脾胃用六君子湯五味異功散¶
之類徐用誠云乙木屬隂乃肝臟病故慢而難治况有¶
夾熱夾食夾痰與外感症相似者當宗錢氏方主之保¶
嬰集云急驚屢發而屢用直瀉之藥則脾隂愈消而變¶
為慢驚多矣大率吐瀉痰鳴氣喘眼開神緩昏睡露睛¶
驚跳搐搦乍發乍静或身熱身冷面淡青白或眉唇青¶
赤其脉遲沉數緩是也當温補脾氣為主而佐以安心¶
<pb:KR3e0070_WYG_056-10a>¶
制肝東垣亦云慢驚風由脾胃虚而生脾虚者由火邪¶
乘其土位火旺能實其木木旺故來剋土當於心經中¶
以甘温補土之源更於脾土中瀉火以甘寒補金以酸¶
凉致脾土中金旺火衰風木自虚矣禀賦不足或久病¶
脾虚及常服剋伐之藥者多致此病若因土虚不能生¶
金金不能平木木來侮土而致前症者以五味異功散¶
加當歸酸棗仁佐以鈎藤飲子補土平木若脾土虚寒¶
者用六君子加炮薑木香不應急加附子以囬陽氣盖¶
<pb:KR3e0070_WYG_056-10b>¶
隂血生於脾土宜四君子當歸酸棗仁凡元氣虧損而¶
致昏憒者急灸百㑹穴若待下痰不愈而後灸之則元¶
氣脫散而不救矣此乃臟腑傳變已極總歸虚處惟脾¶
受之無風可逐無驚可療因脾虚不能攝涎故津液妄¶
泛而似痰者當依前法自效若不審其因泛用祛風化¶
痰之劑則脾氣益傷隂血益損病邪益盛而危矣¶
　　　治驗¶
　舉人余時正子傷食發丹服發表之劑手足抽搐服¶
<pb:KR3e0070_WYG_056-11a>¶
　抱龍丸目瞤痰盛余謂脾胃虧損而變慢驚也無風¶
　可怯無痰可逐只宜温補胃氣遂用六君加附子一¶
　劑而愈¶
　一小兒抽搐痰涎自流或用驚風之藥益甚視其面¶
　色黄白余用六君子補中益氣二湯補脾肺而愈¶
　一小兒傷風咳𠻳痰湧用六君桔梗桑皮杏仁治之¶
　而愈後飲食停滯作瀉腹脹用六君加山查厚朴而¶
　安又復停食作嘔或用藥下之更加咳𠻳余謂脾肺¶
<pb:KR3e0070_WYG_056-11b>¶
　俱虚宜用調補彼以為緩自服發表尅滯前症益甚¶
　頭項顫動余用天南星散倍加鈎藤鈎及異功散而¶
　愈¶
　一小兒遇驚即痰盛咬牙發搐揺頭作瀉恪服腦麝¶
　朱砂等藥以致慢驚而卒¶
术附湯　治風濕相搏身體煩疼不能轉側不嘔不渴¶
　大便堅硬小便自利及風症頭目眩重等症¶
　　白术(四/両)甘草(炒二/兩)附子(炮去皮/臍一兩)¶
<pb:KR3e0070_WYG_056-12a>¶
　右為末入附子毎服三錢薑五片棗一枚水煎服¶
　愚按附子温中囬陽為慢驚之聖藥也如元氣未脱¶
　用之無有不應須用每隻重一兩三四錢端正不尖¶
　底平週圍如蓮花瓣者佳否則悞用川烏也製法切¶
　去皮尖以童便浸之秋冬七日春夏五日毎日一換¶
　浸畢切作四塊以濕草紙包數層㣲火煨半日取出¶
　切開無白星為度如急用炮至裂紋即投童便中良¶
　久浸透切片如色白再㣲灸之氣脱甚者急生用亦¶
<pb:KR3e0070_WYG_056-12b>¶
　效¶
太乙保生丹　治慢驚尚有陽症者¶
　　全蝎(青者十/四箇)白附子(生/用)真殭蠶　蟬殻　琥珀¶
　　防風　牛膽南星　朱砂(各一/錢)麝香(五/分)¶
　右為末米糊丸桐子大金箔為衣毎服一二丸薄荷¶
　湯化下¶
聚寶丹　治慢驚¶
　　人参　茯苓　琥珀　天麻　真殭蠶　全蝎(炙/)¶
<pb:KR3e0070_WYG_056-13a>¶
　　防風　牛膽南星　白附子(生/用)朱砂(五/分)麝香(少/許)¶
　　烏蛇(肉酒浸/焙一錢)¶
　右為末煉蜜丸桐子大毎服二丸菖蒲湯下¶
金箔鎭心丸　治風壅痰熱心神不寧驚悸煩渇唇焦¶
　頬赤夜卧不寧譫語狂妄¶
　　朱砂(一/両)白茯苓　人参　甘草(各半/兩)山藥(一兩/半)¶
　　片腦　牙硝(一錢/半)麝香(五/分)金箔(十二貼/為衣)草紫河車¶
　　(二錢半黑/豆煎煮)¶
<pb:KR3e0070_WYG_056-13b>¶
　右為末煉蜜丸毎用五錢作十五丸以金箔為衣毎¶
　服一丸薄荷湯化下含化亦得¶
温白丸　治驅風豁痰定驚¶
　　人参　防風　白附子(生/用)真殭蠶　全蝎(各一/錢焙)¶
　　天麻　南星(湯洗七次/焙各二錢)¶
　右為末水糊丸桐子大毎服三五丸薑湯下¶
烏蝎四君子湯即四君子湯加生川烏全蝎各少許為¶
　末毎服半錢薑棗水煎服次服去川烏¶
<pb:KR3e0070_WYG_056-14a>¶
天南星散　治慢驚驅風豁痰¶
　　南星(重八九錢者一箇掘地坑深尺許先用炭五/斤燒通紅以好米醋一碗洒坑中即投南星)¶
　　(以火炭宻盖又用/盆覆時許取出)¶
　右為末入琥珀全蝎各一錢毎服一字煎生薑防風¶
　湯下¶
烏沉湯　治慢驚驅風助胃¶
　　天麻(二/錢)人参　眞川烏(生/用)全蝎(焙/)南星(焙/)木香¶
　　沉香(各一/錢)甘草(炒五/分)¶
<pb:KR3e0070_WYG_056-14b>¶
　右為末毎服三五分薑水煎服¶
沉香散　治助胃氣止吐瀉¶
　　茯苓(二/錢)沉香　丁香　木香　藿香　厚朴(製/)¶
　　甘草(炙各/一錢)¶
　右為末毎服一字米飲湯調下¶
蘇青丸¶
　　蘇合香丸(一/分)青州白丸子(二/分)¶
　右和匀毎服五分薑湯調下¶
<pb:KR3e0070_WYG_056-15a>¶
銀白散　治胃虚吐瀉¶
　　糯米(炒二兩/五錢)匾豆(蒸二/兩)藿香(二/錢)白术(炒一/兩)丁香(二/錢)¶
　　甘草(炙三/錢)¶
　右為末紫蘇米飲調下直指方加炮白附子全蝎木¶
　香石蓮薑水煎¶
釣藤散　治吐利脾胃氣虚生風¶
　　釣藤鈎(二/錢)蟬殻　天麻　防風　蝎尾(去/毒)人参(各/半)¶
　　(兩/)麝香(五/分)麻黄　殭蠶(炒/)甘草(炙/)川芎(各二錢/五分)¶
<pb:KR3e0070_WYG_056-15b>¶
　右為末水煎服虚寒加附子一錢¶
黑附子湯　治慢脾風四肢厥冷¶
　　附子(炒去皮/三錢)木香　人参(各一錢/五分)白附子(一/錢)甘草¶
　　(炙五/分)¶
　右為散每服三錢薑五片水煎若手足既温即止後服¶
生附四君子湯　治吐瀉不思乳食凡虚冷病先與數¶
　服以正胃氣¶
　　人参　白术　附子　木香　茯苓　橘紅¶
<pb:KR3e0070_WYG_056-16a>¶
　　甘草(各等/分)¶
　右為末每服五七分薑棗水煎服¶
辰砂膏　治慢脾冷痰壅滯手足冷而㣲搐者¶
　　黑附子(一枚重一両以上者去皮臍頂上穵一孔/入辰砂末一錢仍用附子塞之炭火燒存)¶
　　(性/)白附子(炮/)五靈脂　蝎稍(各二/錢半)牛膽南星(半/兩)¶
　右為末煉蜜丸桐子大每服二三錢生薑汁泡湯下¶
七寶辰砂丹　治風痰竒效慢驚慢脾以辰砂為主木¶
　香佐之用開元錢一箇背後上下有兩月片者放鐵¶
<pb:KR3e0070_WYG_056-16b>¶
　匙上炭火内燒少頃成珠子取入盞中作一服用木¶
　香煎湯送下人参湯亦可¶
天麻防風丸(方見臍風/)¶
参苓白术散(方見虚羸/)¶
異功散(即五味異功散方見虚羸/)¶
四君子湯(方見天釣/)¶
益黄散(方見脾臟/)¶
六君子湯(方見天釣/)¶
<pb:KR3e0070_WYG_056-17a>¶
補中益氣湯(方見虚羸/)¶
　　　驚癎¶
錢仲陽云小兒發癎因血氣未充神氣未實或為風邪¶
所傷或為驚怪所觸亦有因姙娠七情驚怖所致者若¶
眼直目牽口噤涎流肚膨搐背項反張腰脊强勁形如¶
死狀終日不醒則為痓矣如面赤目瞪吐舌囓唇心煩¶
氣短其聲如羊者曰心癎面青唇青兩眼上視手足攣¶
掣反折其聲如犬者曰肝癎面黑目振吐涎沫形體如¶
<pb:KR3e0070_WYG_056-17b>¶
尸其聲如猪者曰腎癎面如枯骨目白反視驚跳反折¶
揺頭吐沫其聲如雞者曰肺癎面色痿黄目直腹滿自¶
利四肢不收其聲如牛者曰脾癎五癎通用五色丸為¶
主仍叅以各經之藥心癎屬血虚者用養心湯發熱飲¶
冷為實熱用虎睛丸發熱飲湯為虚熱用妙香散肝癎¶
者虚症用地黄丸抽搐有力為實邪用柴胡清肝散大¶
便不通用瀉青丸腎癎者用地黄丸紫河車丸之類腎¶
無瀉法故經從虚治之肺癎者屬氣虚用補肺散面色¶
<pb:KR3e0070_WYG_056-18a>¶
痿黄者土不能生也用五味異功散面色赤者隂火上¶
衝於肺也用地黄丸脾癎者用五味異功散若面青瀉¶
利飲食少思用六君子加木香柴胡若發熱抽掣仰卧¶
面色光澤脉浮病在腑為陽易治身冷不搐覆卧面色¶
黯黑脉沉病在臟為隂難治凡有此症先宜看耳後髙¶
骨間先有青脉紋抓破出血可免其患此皆元氣不足¶
之症也須以紫河車(即小兒/胞也)丸為主而以補藥佐之設¶
若泛行尅伐復傷元氣則必不時舉發久而變危多至¶
<pb:KR3e0070_WYG_056-18b>¶
不救又有驚風食癎三種詳見後方仍叅驚風胎風治¶
之¶
　　　治驗¶
　一老人生子方週嵗秋初暴冷忽發搐似驚癎過則¶
　氣息奄奄此元氣虚弱所致與補中益氣湯而愈¶
　一小兒十嵗一小兒七嵗各有癎症嵗發二次後因¶
　出痘及飲食停滯舉發頻數用六君子補中益氣二¶
　湯而愈¶
<pb:KR3e0070_WYG_056-19a>¶
　一小兒患前症毎發吐痰困倦半晌而甦諸藥不應¶
　年至十三而頻發用紫河車生研爛入人参當歸末¶
　丸桐子大毎服三五十丸日進三五服乳化下一月¶
　漸愈又佐以八珍湯全愈¶
　一小兒七嵗發驚癎毎作先君令其恣飲人乳後發¶
　漸疎而輕至十四嵗復發仍用人乳不應余令用肥¶
　厚紫河車研爛人乳調如泥日服二三次至數其而¶
　愈後常用加减八味丸而安至二十三嵗發而手足¶
<pb:KR3e0070_WYG_056-19b>¶
　厥冷仍用前法佐以八味丸十全大補湯而痊¶
五癎丸　治諸癎¶
　　雄黄　眞珠(各一両/研細)朱砂(水飛/半両)水銀(二錢半用鉛/三両溶化入)¶
　　(水銀炒/結候冷)¶
　右為末煉蜜丸麻子大毎服二三丸金銀煎湯下¶
錢氏蛇黄丸　治驚癎因震駭恐怖呌號恍惚是也¶
　　蛇黄(眞者三箇/火煅醋淬)鬱金(七分一/處為末)麝香(另入/一匙)¶
　右為末飯丸桐子大毎服一二九煎金銀磨刀水化¶
<pb:KR3e0070_WYG_056-20a>¶
　下¶
牛黄丸　治風癎因汗出解脫風邪乘虚迷悶搐掣涎¶
　潮屈指如計數是也¶
　　牛膽南星　全蝎(焙/)蟬脫(各二/錢半)防風　白附子(生/)¶
　　天麻　真殭蠶(炒各/錢半)麝香(半/字)¶
　右為末棗肉和丸水銀半錢研細入藥丸菉豆大毎¶
　服一二丸荆芥生薑湯下¶
妙聖丹　治食癎因驚而停食吐乳寒熱大便酸臭是¶
<pb:KR3e0070_WYG_056-20b>¶
　也¶
　　赭石(煅醋淬/二錢半)巴豆(三箇去心/油三錢)雄黄　蝎稍　朱砂¶
　　(各一/錢)輕粉　麝香(各一/匙)杏仁(㣲炒/二錢)¶
　右為末棗肉丸梧子大毎服一二丸木賊草煎湯送¶
　下¶
星蘇散　治諸風口噤不語¶
　　天南星(畧炮/剉)¶
　右毎服五七分薑四片紫蘇五葉水煎入雄猪膽少¶
<pb:KR3e0070_WYG_056-21a>¶
　許温服¶
斷癎丹　治癎瘥後復作症候多端連綿不除者¶
　　黄耆(蜜/炙)鈎藤鈎　細辛　甘草(炙各/半両)蛇脱(二寸/酒炙)¶
　　蟬退(四/箇)牛黄(一錢/另研)¶
　右為末煮棗肉丸麻子大煎人参湯下毎服數丸量¶
　兒加减¶
消風丸　治風癎先宜此藥¶
　　牛膽南星(二/錢)羌活　獨活　防風　天麻　人参¶
<pb:KR3e0070_WYG_056-21b>¶
　　荆芥　川芎　細辛(各一/錢)¶
　右為末蜜丸桐子大毎服二丸薄荷紫蘇湯調化下¶
袪風保安丸　諸風久逺治之並驗¶
　　川烏(去皮尖二/錢半生用)五靈脂(半/両)¶
　右為末猪心血丸桐子大毎服一二丸薑湯化下¶
雌黄丸　治顛癎搐掣惡聲嚼舌¶
　　雌黄　黄丹(㣲炒各/半両)麝香(五/分)¶
　右為末用牛乳汁三合熬膏杵丸麻子大毎服二三¶
<pb:KR3e0070_WYG_056-22a>¶
　丸温熟水下¶
比金丸　治驚癎先用此藥¶
　　人参　琥珀　白茯苓　逺志(薑製取/肉炒)朱砂¶
　　天麻　川芎　石菖蒲(細宻/者)南星　青黛(各一/錢)¶
　　麝香(一/匙)¶
　右為末蜜丸桐子大毎服一二丸金銀薄荷湯下¶
虎睛丸　治驚癎邪氣入心¶
　　虎睛(細/研)逺志(薑汁/浸)犀角(錢/屑)大黄(濕紙/包煨)石菖蒲¶
<pb:KR3e0070_WYG_056-22b>¶
　　麥門冬(各等/分)蜣螂(去足翅/炒三枚)¶
　右為末米糊丸桐子大毎服一二丸竹葉煎湯或金¶
　銀薄荷煎湯下¶
清神湯　治驚癎¶
　　犀角(鎊/)逺志(薑製/焙)白蘚皮　石菖蒲　人参¶
　　甘草(炒各一/錢半)¶
　右為末毎服五七分麥門冬煎湯調下¶
宻陀僧散　治心癎不語及諸驚失音用宻陀僧為末¶
<pb:KR3e0070_WYG_056-23a>¶
　毎服一匙米醋湯調下大人服一錢熱酒下¶
蝎虎散　治驚癎¶
　　褐色生蝎虎(一箇連/血細研)¶
　右入朱砂麝末少許同研用薄荷湯調作一服數年¶
　者亦效盖癎疾皆心血虚滯生蝎虎管守其血繼服¶
　二陳湯若無生蝎以𢃄性雄猪心血代用入代赭石¶
　散尤妙¶
代赭石散　治隂陽癎¶
<pb:KR3e0070_WYG_056-23b>¶
　　代赭石(煅醋淬研為末/水飛過晒乾)¶
　右為末毎服五分以金銀煎湯和金箔銀箔調連進¶
　二服脚脛上有赤斑乃邪氣發出可治無赤斑則難¶
　治¶
化風丹　涼風化痰退熱定搐¶
　　羌活　獨活　防風　牛膽南星　天麻　人参¶
　　川芎　荆芥　粉草(各一/錢)全蝎(一/箇)¶
　右為末煉蜜丸皂角子大毎服一錢薄荷湯化下¶
<pb:KR3e0070_WYG_056-24a>¶
茯神湯　治膽氣虚寒頭痛目眩心神恐懼不能獨處¶
　或是驚癎¶
　　茯神　酸棗仁(炒/)栢子仁(炒/)白芍藥(炒/)五味子(炒/)¶
　　黄耆(炒各/一両)桂心　熟地黄(自/製)人参　甘草(炒五/分)¶
　右毎二三錢水煎¶
酸棗仁丸　治膽氣實熱驚癎或睡卧不安驚悸怔忡¶
　　茯神　酸棗仁(炒/)逺志　栢子仁(炒/)防風　枳殻¶
　　(麩炒各/半兩)生地黄(杵膏/半兩)香竹茹(二錢/五分)¶
<pb:KR3e0070_WYG_056-24b>¶
　右各另為末蜜丸粟米大毎服七八十丸滚湯送下¶
定志丸　治心神虚怯所患同前或語言鬼神喜笑驚¶
　悸¶
　　人参　茯苓(各一/兩半)菖蒲　逺志(各一/兩)¶
　右各另為末蜜丸如前服¶
養心湯　治心血虚怯驚癎或驚悸怔忡盗汗無寐發¶
　熱煩躁¶
　　黄耆　白茯苓　茯神　半夏麴　當歸　川芎¶
<pb:KR3e0070_WYG_056-25a>¶
　　&KR0008;桂　栢子仁　酸棗仁　五味子　人参(各三/錢)¶
　　甘草(炒四/錢)¶
　右毎服一二錢薑棗水煎¶
妙香散　治心氣不足驚癎或精神恍惚虚煩少寐盗¶
　汗等症¶
　　辰砂(三/錢)麝香(一/錢)木香(煨二/錢半)茯苓　山藥　茯神¶
　　逺忐　地黄(炒各/一兩)桔梗　甘草(炒/)人参(各五/錢)¶
　右各另為末毎服一錢温酒或白湯調服¶
<pb:KR3e0070_WYG_056-25b>¶
八味地黄丸(即六㕲地黄丸加/附子肉桂各一両)治禀賦命門火衰不能¶
　生土以致脾土虚寒或飲食少思或食而不化臍腹¶
　疼痛夜多漩溺等症經云益火之源以消隂翳盖謂¶
　此也或乳母命門火衰兒飲其乳致前症者子母並¶
　宜服之(方見驚癎/)¶
加减八味丸　治禀賦腎隂不足或吐瀉久病津液虧¶
　損口乾作渇或口舌生瘡兩足發熱或痰氣上湧或¶
　手足厥冷等症(即地黄丸加肉桂/一両五味子四両)¶
<pb:KR3e0070_WYG_056-26a>¶
地黄丸　治小兒肝經虚熱血燥或風客淫氣而患瘰¶
　&KR1031;結核或四肢發搐眼目抽動痰涎上湧又治腎疳¶
　腦熱肢體消瘦手足如氷寒熱徃來滑泄肚脹口臭¶
　乾渴齒齦潰爛爪黑面黧遍身或兩耳生瘡或耳内¶
　出水或發熱自汗盗汗便血諸血失音等症其功不¶
　能盡述(即六味地黄/丸方見腎臟)¶
八珍湯　治氣血俱虚隂火内熱或因尅伐之劑脾胃¶
　虧損肌肉消瘦等症(即四君四物二/湯方見驚癎)¶
<pb:KR3e0070_WYG_056-26b>¶
十全大補湯　治氣血虚弱或禀賦不足寒熱自汗食¶
　減體瘦發熱作渇頭痛眩暈最宜用之(方見/熱症)¶
補中益氣湯(方見虚羸/)¶
六君子湯(方見内釣/)¶
紫霜丸¶
天麻丸(二方見臍風/)¶
　　　驚風¶
驚風者虚愓怔忡氣怯神散痰涎來去泄瀉色青若驚¶
<pb:KR3e0070_WYG_056-27a>¶
入心則面赤夜啼用梔子清肝散加黄連入肝則面青¶
眼竄用柴胡清肝散入脾則面黄嘔吐虚汗嗜卧用六¶
君加柴胡山梔入肺則面白喘急用異功散加柴胡桔¶
梗入腎則面黑嚙妳咬牙用六味地黄丸若因乳母恚¶
怒肝火或膏粱積熱遺兒為患或兒吐瀉傷脾清氣不¶
升風木陷入太隂傳變等因皆能致此當隨主治否則¶
必成慢脾也須預慎防為善¶
　　　治驗¶
<pb:KR3e0070_WYG_056-27b>¶
　一小兒十五嵗御女後復勞役考試失意患癎症三¶
　年矣遇勞則發用十全大補湯加味歸脾湯之類更¶
　以紫河車生研如膏入蒸糯米為末丸如桐子大毎¶
　服百丸日三五服而痊後患遺精盗汗發熱仍用前¶
　藥及地黄丸而愈此症治不拘男婦老㓜皆效¶
　一小兒週嵗從桌上仆地良久復甦發抽吐痰沫服¶
　定驚化痰等藥遇驚即復作畢姻後不時發而難愈¶
　形氣俱虚面色痿黄服十全大補補中益氣二湯而¶
<pb:KR3e0070_WYG_056-28a>¶
　愈¶
至寶丹　治諸驚癎心熱及卒中客忤煩躁風涎搐搦¶
　或傷寒狂語伏熱嘔吐¶
　　生犀角(鎊/)生玳瑁　朱砂(水/飛)雄黄(水/飛)琥珀(各一/兩)¶
　　銀箔(五十/片)片腦(一/匙)金箔(五十片/半為衣)麝香(一/錢)牛黄(半/兩)¶
　　安息香(一兩半為末酒掬去/砂取一兩酒煎成膏)¶
　右各另研為末和匀入安息香膏如乾入熟蜜少許¶
　丸桐子大毎服一二丸人参湯化下量兒加减¶
<pb:KR3e0070_WYG_056-28b>¶
神妙奪命丹　七日内取青蒿節内蟲入朱砂麝為丸¶
　麻子大毎服三五丸薑湯下¶
人参羌活散　治傷風驚熱¶
　　羌活　獨活　前胡　柴胡　川芎　白茯苓¶
　　桔梗　枳殻　人参　地骨皮　天麻(各等/分)甘草¶
　　(減/半)¶
　右生薑薄荷水煎治驚熱加蟬蛻¶
防風𨗳赤散　治初驚¶
<pb:KR3e0070_WYG_056-29a>¶
　　生地黄　木通(去/節)防風　甘草(各等/分)¶
　右毎服三錢竹葉少許水煎有熱加黄芩赤芍藥羌¶
　活¶
蟬蜕鈎藤飲　治肚疼驚啼¶
　　鈎藤鈎　天麻　茯苓　白芍藥　川芎(各三/錢)¶
　　甘草　蟬蜕(各一/兩)¶
　右入燈心水煎¶
七寶洗心散　治煩熱生瘡兼治驚風¶
<pb:KR3e0070_WYG_056-29b>¶
　　生地黄　荆芥穗　防風　甘草　黄芩　羌活¶
　　赤芍藥(各等/分)¶
　右為末每服一錢燈心薄荷湯調下¶
神芎丸　治風熱壅滯頭目昏眩口舌生瘡牙齒疳蝕¶
　或遍身瘡疥咬牙驚愓怔忡煩躁作渇或大便澁滯¶
　或積熱腹滿驚風潮搐等症¶
　　大黄(生/)黄芩(各二/両)滑石(四/両)生牽牛末(一/両)黄連　薄¶
　　荷葉　川芎(各半/両)¶
<pb:KR3e0070_WYG_056-30a>¶
　右為末水糊丸桐子大毎服三四丸温水下¶
清心丸　治驚熱煩躁¶
　　人参　茯神　防風　朱砂　柴胡(各二/錢)金箔(三/十)¶
　　(片/)¶
　右為末煉蜜丸桐子大毎服一二丸竹&KR0377;調下¶
化風丹(方見驚癎/)¶
安神丸(方見心臟/)¶
辰砂膏(方見急驚/)¶
<pb:KR3e0070_WYG_056-30b>¶
柴胡清肝散(方見熱症/)¶
六味地黄丸(方見腎症/)¶
梔子清肝散(方見諸熱/)¶
十全大補湯(即八珍湯加黄蓍内桂/)¶
異功散(方見天釣/)¶
補中益氣湯(方見虚羸/)¶
六君子湯(方見天釣/)¶
　　　天釣内釣¶
<pb:KR3e0070_WYG_056-31a>¶
天釣者發時頭目仰視驚悸壯熱兩目反張淚出不流¶
手足搐掣不時悲笑如鬼祟所附甚者爪甲皆青盖因¶
乳母厚味積毒在胃致兒心肺生熱痰鬱滯或外挾風¶
邪為患法當解利其邪用鈎藤飲上氣喘粗者用烏蝎¶
四君子湯内釣者腹痛多喘唇黑囊腫傴僂反張眼尾¶
赤此胎中受風及外驚所致若内臟抽掣作痛狂呌或¶
泄瀉縮脚内症一作外症亦然極難調理内症服聚寶¶
丹外症服鈎藤飲進乳食者可治若腹痛唇黑囊腫之¶
<pb:KR3e0070_WYG_056-31b>¶
類用聚寶丹若外驚内臟抽搐之類用鈎藤飲若因乳¶
母醇酒厚味積毒在胃用加味清胃散若因乳母鬱怒¶
積熱在肝用加味逍遥散加味歸脾湯俱加漏蘆子母¶
俱服凡母食膏粱厚味飼兒之時先擠去宿乳然後吮¶
之¶
　　　治驗¶
　一小兒因乳母受驚發搐時目赤壯熱腹痛哭而曲¶
　腰用四物加柴胡防風又用加味逍遥散加熟地黄¶
<pb:KR3e0070_WYG_056-32a>¶
　以清肝熱生肝血再用地黄丸滋腎水以生肝木母¶
　子俱安¶
　一小兒曲腰而啼面青唇黑此寒氣所乘内釣腹痛¶
　也用五味異功散加木香乾薑一劑與母服之頓愈¶
　後因母感寒腹痛而啼用人参理中湯一劑與母服¶
　其子亦安¶
　一小兒曲腰乾啼手足並冷用六君加乾薑木香服¶
　之未應又加肉桂母子俱服而愈¶
<pb:KR3e0070_WYG_056-32b>¶
　一小兒忽乾啼作瀉睡中搐手足冷此脾土虚寒肝¶
　木侮之而作發搐乃内釣也用益黄散一劑而安用¶
　四君柴胡升麻乳食漸進而安¶
　一小兒乾啼面青或赤手足並熱或用清熱之劑久¶
　不愈診其乳母有肝火氣滯用加味逍遥散及越鞠¶
　丸以治其母時灌子數滴不旬日子母並愈¶
　一小兒患前症服魏香散而愈後復作服祛風鎮驚¶
　之藥上氣喘粗此元氣虚寒也余先用烏蝎四君子¶
<pb:KR3e0070_WYG_056-33a>¶
　湯稍愈但倦怠殊甚用補中益氣湯及五味異功散¶
　而痊¶
　一小兒因母每感寒腹痛飲燒酒發熱痰盛面赤手¶
　足並熱屬胃經實熱之天釣也用清胃散子母服之¶
　並愈後因傷乳吐瀉面色或青或白手足並冷屬脾¶
　氣虚寒用六君木香乾薑而愈三嵗後傷食腹痛唇¶
　黑作瀉數去後而無糞或糞少而青此氣虚寒下陷¶
　用補中益氣湯漸愈¶
<pb:KR3e0070_WYG_056-33b>¶
　一小兒啼哭隂囊腫大眼目上翻赤脉流淚此肝熱¶
　内釣用柴胡清肝散加鈎藤鈎治之諸症漸愈又用¶
　鈎藤飲而痊後復發或用祛病根之藥致乳食日少¶
　肚中脹痛手足浮腫余先用六君升麻柴胡數劑諸¶
　症稍愈又傷乳食吐瀉用平胃散一服即愈¶
　一小兒因乳母懐抱鬱結腹痛發搐久而不愈用加¶
　味歸脾湯加漏蘆母子並服漸愈又母大怒發厥而¶
　甦兒遂食乳腹痛作瀉面青作嘔先用小柴胡湯二¶
<pb:KR3e0070_WYG_056-34a>¶
　劑母子並服少愈其母又嚥酸腹脹用越鞠丸加味¶
　歸脾湯佐以加味逍遥散而痊¶
釣藤膏　治腹痛乾啼作嘔名盤腸内釣¶
　　乳香　没藥　木香　薑黄(各一/錢)木鼈子(三箇/去油)¶
　右為末蜜丸皂角子大釣藤鈎湯磨半丸入蜜服未¶
　止再服魏香散¶
魏香散¶
　　阿魏(二錢先用/温酒溶化)蓬术(五/錢)¶
<pb:KR3e0070_WYG_056-34b>¶
　右將蓬术浸阿魏酒中一伏時焙乾為末每服二三¶
　分紫蘇米飲調下¶
釣藤飲　治小兒臟寒夜啼隂極發躁此方主之¶
　　釣藤　茯神　茯苓　川芎　當歸　木香¶
　　甘草　芍藥(各一/錢)¶
　右為末每服一錢薑棗水煎若心經熱臉紅舌白小¶
　便赤澁用釣藤飲去木香加朱砂末一錢木通湯下¶
乳香丸　治驚風内釣腹痛驚啼¶
<pb:KR3e0070_WYG_056-35a>¶
　　乳香(五/分)没藥　沉香(各一/錢)蝎稍(十四/箇)雞心梹榔(一/錢)¶
　　(五/分)¶
　右為末蜜丸桐子大每服二三錢菖蒲鈎藤鈎煎湯¶
　下¶
木香丸　治病同前¶
　　木香　全蝎(各五/分)没藥　茴香　鈎藤鈎(各一/錢)¶
　右各别為末以大蒜研爛和丸桐子大曬乾每服二¶
　丸鈎藤煎湯下¶
<pb:KR3e0070_WYG_056-35b>¶
清胃散　治胃火牙痛或連頭面¶
　　升麻(五/分)生地黄　牡丹皮　黄連(炒/)當歸(各三/分)¶
　右水煎服加柴胡山梔即加味清胃散¶
　愚按前方治脾胃實火作渇口舌生瘡或唇口腫痛¶
　齒齦潰爛焮連頭面或惡寒發熱或重舌馬牙吐舌¶
　流涎等症子母並宜服之若因脾胃氣虚寒凉尅伐¶
　或虚熱上行口舌生瘡弄舌發熱飲食少思或嘔吐¶
　困睡大便不實流涎齦爛者用五味異功散¶
<pb:KR3e0070_WYG_056-36a>¶
四君子湯　治脾氣虚損吐瀉少食¶
　　人参　白术　茯苓　甘草(各等/分)¶
　右每服二錢薑棗水煎(新增/)¶
　愚按前方若胃氣虚弱尅伐傷脾飲食少思或食而¶
　難化若作嘔作泄尤宜用之如兼痰𠻳氣逆肢體倦¶
　怠面目浮腫者宜六君子湯¶
六君子湯即四君子加陳皮半夏　治脾胃氣虚吐瀉¶
　不食肌肉消瘦或肺虚痰𠻳喘促惡寒或肝虚驚搐¶
<pb:KR3e0070_WYG_056-36b>¶
　目眩自汗諸症並宜服之以滋化源(方見内釣/)¶
錢氏異功散　治吐瀉不食脾胃虚冷者先與數服以¶
　益中州之氣¶
　　人参　茯苓　白术　甘草(炒/)陳皮(各等/分)¶
　右為末每服二三錢薑棗水煎¶
　愚按前方治脾胃虚弱吐瀉不食或驚搐痰盛或睡¶
　而露睛手足指冷或脾肺虚弱咳嗽吐痰或虚熱上¶
　攻口舌生瘡弄舌流涎若母有症致兒患此者子母¶
<pb:KR3e0070_WYG_056-37a>¶
　並服之¶
加味歸脾湯去丹皮山梔即歸脾湯　治脾虚弱損㨗¶
　忘驚悸等症¶
　　人参　茯神(去/木)黄耆(各一/錢)甘草　白术(炒一/錢)木香¶
　　(五/分)逺志(去/心)酸棗仁　龍眼肉　當歸　牡丹皮¶
　　山梔(炒各/一錢)¶
　右水煎服¶
　愚按前方若乳母憂思傷脾血虚發熱食少體倦或¶
<pb:KR3e0070_WYG_056-37b>¶
　脾虚不能統攝以致隂血妄行或健㤀怔忡驚悸少¶
　寐或心脾作痛自汗盗汗或肢體腫痛大便不調或¶
　婦人經候不調晡熱内熱或繭唇流注等症致兒為¶
　患者令子母俱服之¶
加味逍遥散去牡丹皮山梔即逍遥散　治肝脾血虚¶
　等症¶
　　當歸　甘草(炙/)芍藥(酒/炒)茯苓　白术(炒/)柴胡(各一/錢)¶
　　牡丹皮　山梔(炒各/七分)¶
<pb:KR3e0070_WYG_056-38a>¶
　右水煎服¶
　愚按前方若乳母肝脾血虚内熱寒熱遍身搔痒肢¶
　體作痛頭目昏重怔忡頬赤口燥咽乾或發熱盗汗¶
　食少不寐或口舌生瘡耳内作痛胷乳腹脹小便不¶
　利致兒為患尤宜用之又治婦人隂虚發熱兒飲其¶
　乳以致患瘡者¶
越鞠丸　治六鬱飲食少思或胷滿吐酸齒痛瘡疥等¶
　症¶
<pb:KR3e0070_WYG_056-38b>¶
　　蒼术　撫芎　香附　神麯(炒/)山梔(炒/)麥芽(炒/)¶
　　山查(各等/分)¶
　右各為末水煮神麯麥芽末糊丸粟米大每服百丸¶
　白湯送下¶
鎭心丸　治急驚化痰鎭心¶
　　朱砂　龍齒　牛黄(各一/錢)鐵粉　琥珀　人参¶
　　茯苓　防風(各二/錢)全蝎(七箇/焙)¶
　右為末蜜丸桐子大每服一二丸薄荷湯送下¶
<pb:KR3e0070_WYG_056-39a>¶
聚寶丹¶
烏蝎四君子湯(二方見慢驚/)¶
平胃散¶
益黄散(方見噤風/)¶
人参理中湯(方見傷寒/)¶
補中益氣湯(方見虚羸/)¶
六君子湯(方見内釣/)¶
鈎藤散(方見慢驚/)¶
<pb:KR3e0070_WYG_056-39b>¶
地黄丸(方見腎臟/)¶
柴胡清肝散(方見熱症/)¶
四物湯(方見急驚/)¶
小柴胡湯(方見痓症/)¶
　　　盤腸氣痛¶
小兒盤腸氣者痛則曲腰乾啼額上有汗皆由肝經風¶
邪所搏也肝腎居下故痛則曲腰乾啼者風燥其液故¶
無淚也額上有汗者風木助心火也口閉足冷者脾氣¶
<pb:KR3e0070_WYG_056-40a>¶
不營也下利青糞者肝木乘脾也皆由産下澡洗受風¶
冷所致當服鈎藤膏之類若乳母及兒受寒邪者用沉¶
香湯之類若兒額間有汗口閉脚冷乃虚寒也用當歸¶
散或沉香降氣湯之類若面赤唇焦小便不通小腹脹¶
痛者乃小腸熱也用人参湯送下三黄丸若痛不止煎¶
葱湯淋揉其腹就以熱葱熨臍腹間良久尿出痛止或¶
以乳香没藥木香各少許水煎灌匙許若因乳母飲食¶
停滯者用保和丸懐抱氣鬱者加味歸脾湯怒動肝火¶
<pb:KR3e0070_WYG_056-40b>¶
者加味逍遥散子母俱服¶
　　　治驗¶
　一小兒曲腰啼呌右腮青黑此肚腹内痛因脾土虚¶
　寒肝木乘之也用六君子加木香鈎藤鈎即愈¶
　一小兒因乳母大怒亦患前症面赤而啼小便不利¶
　用加味逍遥散加木通車前子母子服之並愈¶
　一小兒啼呌面赤手足不冷用鈎藤飲隨愈後因其¶
　母飲酒厚味仍作啼手足發熱又用前藥加生地黄¶
<pb:KR3e0070_WYG_056-41a>¶
　而愈後又面青手冷啼呌吐瀉其糞腥穢用助胃膏¶
　一服而安¶
　一小兒患前症曲腰而啼額間出汗足冷唇青糞青¶
　先用鈎藤膏治愈後復患仍用鈎藤鈎膏而痛減半¶
　又煎葱湯熨洗其腹腹痛遂安¶
　一小兒唇青足冷啼聲不絶用助胃膏一服稍安又¶
　食生冷之物前症仍作更泄瀉不止先用六君子加¶
　木香乾薑一劑乃去木香乾薑又二劑其瀉頓止又¶
<pb:KR3e0070_WYG_056-41b>¶
　用四君子少加升麻四劑飲食加進¶
　一小兒十四嵗腹痛吐瀉手足常冷肌體痩弱余謂¶
　所禀命門火虚也用六君子湯八味九漸愈畢姻後¶
　因房勞勤讀感冐發汗繼以飲食勞倦朝冷暮熱飲¶
　食不思用六君子十全大補二湯尋愈後不慎飲食¶
　起居午前臍下熱起則遍身如灸午後自足寒至腰¶
　如氷熱時脉洪大按之如無兩尺㣲甚寒時則六脉¶
　㣲細如絶湯粥稍離火食之即腹中覺冷此亦禀命¶
<pb:KR3e0070_WYG_056-42a>¶
　門火衰之症也用補中益氣湯八味丸各百餘服漸¶
　愈後大吐血别誤服犀角地黄丸一劑病益甚飲食¶
　頓減面色㿠白手足厥冷或時發熱寒時脉微細而¶
　短者陽氣虚微也熱時脉洪大而虚者隂火虚旺也¶
　余用十全大補及八珍湯六君子之類但能扶持而¶
　血不止復因勞役吐血甚多脉洪大鼔指按之如無¶
　而兩寸脉短此陽氣太虚也用人参一兩附子一錢¶
　佐以補中益氣湯數劑諸症漸退乃減附子五分又¶
<pb:KR3e0070_WYG_056-42b>¶
　各數劑脉症悉退乃每服用人参五錢炮薑五分月¶
　餘始愈¶
當歸散　治臟寒腹疼面青手冷夜啼不乳¶
　　當歸　白芍藥　人参　甘草(炙二/分)桔梗　橘皮¶
　　(各一錢/去白)¶
　右為末水煎半盞時時少與服¶
沉香降氣湯　治氣不升降胸膈痞塞心腹脹滿喘促¶
　短氣乾噦煩悶咳嗽痰涎口中無味嗜卧不食¶
<pb:KR3e0070_WYG_056-43a>¶
　　沉香　砂仁(各一/錢)甘草(七錢/半)香附子(二兩/半)¶
　右為末每服一錢入鹽少許沸湯㸃平旦空心服¶
　愚按前方若乳母中氣鬱滯不能升降患此症致兒¶
　作痛者亦用之¶
三黄丸(方見疝氣/)¶
加味歸脾湯¶
加味逍遥散¶
鈎藤膏(三方見天釣/)¶
<pb:KR3e0070_WYG_056-43b>¶
助胃膏(方見熱吐/)¶
魏香散(方見内釣/)¶
方君子湯(方見内釣/)¶
四神丸(方見脱肛/)¶
八味丸¶
地黄丸(並見腎臟/)¶
補中益氣湯(方見虚羸/)¶
　　　胎驚¶
<pb:KR3e0070_WYG_056-44a>¶
小兒胎驚風者因姙婦飲酒忿怒驚跌或外挟風邪内¶
傷於胎兒生下即病也若月内壯熱翻眼握拳噤口出¶
涎腰强搐掣驚怖啼呌顋縮顖開頬赤面青眼合者當¶
散風利驚化痰調氣及貼顖法甚則以朱銀丸下之若¶
面青拳搐用保命丹鈎藤散之類切不可悞作脾風妄¶
用温藥若眉間色赤或虎口指紋曲裏者可治用鈎藤¶
散全蝎散若眉間青黑或指紋反出外者不治大扺小¶
兒臟腑脆弱不可輒用銀粉鎭墜之劑反傷真氣多致¶
<pb:KR3e0070_WYG_056-44b>¶
不救者且姙娠每月各有經脉滋飬一月屬肝二月屬¶
膽三月屬心四月屬小腸五月屬脾六月屬胃七月屬¶
肺八月屬大腸九月屬腎十月屬膀胱多因姙娠時受¶
患而作也須察其某月受病病在某經和其隂陽調其¶
脾胃兼以見症之藥佐之無有不愈¶
　　　治驗¶
　一小兒患胎驚諸藥不應用紫河車研爛如泥每用¶
　錢許乳化服之更以十全大補湯加鈎藤鈎漏蘆與¶
<pb:KR3e0070_WYG_056-45a>¶
　母服兩月餘舉發漸輕服年餘舉發漸稀服年餘不¶
　再發至出痘後復發取紫河車研爛入糯米粉丸小¶
　荳大每服百丸以乳送下服二具全瘥畢姻又發仍¶
　用前丸及十全大補湯六味丸加當歸黄耆肉桂五¶
　味子年餘喜其能逺帷幕得痊後因勞役更作又用¶
　前丸及十全大補等藥不應用大劑獨参湯服數斤¶
　然後舉發稍緩乃用人参二兩附子一錢數服頓止¶
　仍用前藥間用獨参湯而痊¶
<pb:KR3e0070_WYG_056-45b>¶
　一小兒患胎驚用紫河車丸及十全大補湯及鈎藤¶
　膏而愈畢姻後復發用大劑獨参湯六味丸加五味¶
　子黄耆當歸煎服半載舉發稍輕年餘不再發後每¶
　勞役怒氣仍發即用前藥隨愈又傷寒愈後復作虚¶
　症悉具莫能名狀用紫河車二具獨参煎湯十餘斤¶
　而痊後患傷風咳嗽咽乾内熱用六味地黄丸料加¶
　五味子煎服及十全大補湯而痊¶
十全大補湯(即八珍湯加黄耆肉桂四/物四君合用方見急驚)¶
<pb:KR3e0070_WYG_056-46a>¶
八珍湯(加黄耆肉桂即四君四物二湯/是也四君見内釣四物見急驚)¶
地黄丸(方見腎臟/)¶
硃銀丸(方見噤風撮口/)¶
保命丹(方見發搐/)¶
釣藤散(方見慢驚/)¶
全蝎散(方見偏風口噤/)¶
貼顖法(方見發搐/)¶
釣藤膏(方見天釣/)¶
<pb:KR3e0070_WYG_056-46b>¶
紫河車丸(方見前症/)¶
　　　胎風¶
小兒初生其身有如湯潑火傷者此皆乳母過食膏粱¶
所致也其母宜服清胃散及逍遥散以清其氣血兒亦¶
飲數滴可也有身無皮膚而不焮赤者皆由産母脾氣¶
不足也用粳米粉傅之焮赤發熱者皆由産毋胃中火¶
盛也用石膏傅之經胃脾主肌肉肺主皮毛故知病脾¶
肺也如腦額生瘡者火土相合遂成濕熱下流攻撃腎¶
<pb:KR3e0070_WYG_056-47a>¶
水也難治如脚上有瘡者隂虚火盛也此不滿五嵗而¶
斃如未滿月而撮口握拳腰軟如隨者此肝腎中邪勝¶
正弱所致也三日内必不治如男指向裏女指向外尚¶
可治眉紅亦不可治可治者用全蝎散釣藤散等類治¶
之若因大病虧損胃氣而諸臟虚弱所致者用補中益¶
氣湯錢氏地黄丸若面唇赤色正屬腎水不足肝經隂¶
虚火動而内生風熱爾當滋腎水以制陽光其身軟者¶
内禀氣不足肌肉未堅也當叅五軟而施治之¶
<pb:KR3e0070_WYG_056-47b>¶
清胃散¶
逍遥散(二方見内釣/)¶
全蝎散(方見口噤/)¶
釣藤散(方見慢驚/)¶
補中益氣湯(方見虚羸/)¶
錢氏地黄丸(方見腎臟/)¶
　　　五軟¶
五軟者頭項手足肉口是也夫頭軟者臟腑骨脉皆虚¶
<pb:KR3e0070_WYG_056-48a>¶
諸陽之氣不足也乃天柱骨弱腎主骨足少隂太陽經¶
虚也手足軟者脾主四肢乃中州之氣不足不能榮養¶
四肢故肉少皮寛飲食不為肌膚也口軟者口為脾之¶
竅上下齦屬手足陽明陽明主胃脾胃氣虚舌不能藏¶
而常舒出也夫心主血肝主筋脾主肉肺主氣腎主骨¶
此五者皆因禀五臓之氣虚弱不能滋養充達故骨脉¶
不强肢體痿弱源其要總歸於胃盖胃水榖之海為五¶
臟之本六腑之大源也治法必先以脾胃為主俱用補¶
<pb:KR3e0070_WYG_056-48b>¶
中益氣湯以滋化源頭項手足三軟兼服地黄丸凡此¶
症必須多用二藥仍令壯年乳母飲之兼慎風寒調飲¶
食多能全形¶
　　　治驗¶
　呉江史萬湖子七歳患吐瀉顖目頓陷天柱骨倒兼¶
　靣赤色余適在彼先用補中益氣湯加附子一劑吐¶
　瀉止而諸症愈又用錢氏地黄丸料煎服頓安¶
　一小兒七歳夏間過食生冷之物早間患吐瀉面赤¶
<pb:KR3e0070_WYG_056-49a>¶
　作渴手足並熱項軟顖陷午後面色頓白手足並冷¶
　脉㣲欲絶急以六君子湯加附子一劑諸症頓退顖¶
　頂頓起而安小兒元氣易虚易實故雖危症若能速¶
　用對病之藥亦可囘生者¶
　一小兒九歳因吐瀉後項軟面白手足並冷脉㣲細¶
　飲食喜熱余先用六君子湯加肉桂五劑未應更加¶
　炮薑四劑諸症稍愈面色未復尺脉未起佐以八味¶
　丸月餘面色㣲黄稍有胃氣矣再用前藥又月餘飲¶
<pb:KR3e0070_WYG_056-49b>¶
　食略增熱亦大減乃朝用補中益氣湯食前用八味¶
　丸又月餘元氣漸復飲食舉首如常又月餘而肌肉¶
　充盛諸病悉愈¶
　一小兒十二嵗瘧疾後項軟手足冷飲食少思粥湯¶
　稍離火食之即腹中覺冷用六君子湯加肉桂乾薑¶
　飲食漸加每飲食中加茴香胡椒之類月餘粥食稍¶
　可離火又用前藥百劑飲食如常手足不冷又月餘¶
　其首能舉後飲食停滯患吐瀉項乃痿軟朝用補中¶
<pb:KR3e0070_WYG_056-50a>¶
　益氣湯夕用六君子湯及加減八味丸兩月餘而項¶
　復舉畢姻後眼目昏花項骨無力頭自覺大用八味¶
　丸補中益氣湯三月餘元氣復而諸症退後每入房¶
　勞役形氣殊倦盗汗發熱服後二藥即愈¶
　一小兒十五歳手足痿軟齒不能嚼堅物内熱晡熱¶
　小便澁滯如淋服分利之劑小便如淋服滋隂之劑¶
　内熱益甚服燥濕之劑大便重墜余謂此禀腎氣不¶
　足早犯色慾所致故精血篇云男子精未滿而御女¶
<pb:KR3e0070_WYG_056-50b>¶
　以通其精五臟有不滿之處異日有難狀之疾老人¶
　隂已痿而思色以降其精則精不出而内敗小便澀¶
　痛如淋若隂已耗而復竭之則大小便牽痛愈痛則¶
　愈便愈便則愈痛正謂此也遂朝用補中益氣湯夕¶
　用六味丸加五味子煎服各三十餘劑諸症漸愈後¶
　夢遺諸症復作手足時冷痰氣上急用十全大補湯¶
　加減八味丸料各八劑二便稍利手足稍温仍用前¶
　二藥三月餘元氣漸復飲食如常又飲食停滯吐瀉¶
<pb:KR3e0070_WYG_056-51a>¶
　腹痛按之不疼此脾胃受傷也用六君子湯加木香¶
　肉荳蔲治之其吐未巳左尺右闗二脉輕診浮大按¶
　之如無經云腎開竅於二隂用五味子散四服大便¶
　頓止後又傷食嚥酸作瀉大便重墜朝用補中益氣¶
　湯夕用六君子湯加木香乾薑而痊¶
　一老年得子四肢痿軟而惡風寒見日則喜余令乳¶
　母日服加減八味丸三次十全大補湯一劑兼與其¶
　子年餘肢體漸强至二週而能行¶
<pb:KR3e0070_WYG_056-51b>¶
　一小兒五歳禀父腿軟不便於行早喪天真年至十¶
　七畢姻後腿軟頭𩕄自覺開大喜其自謹寓居道舍¶
　遂朝服補中益氣湯夕用地黄丸料加五味子鹿茸¶
　煎服年餘而健¶
　一小兒項軟服前二藥而愈畢姻後患解顱作渇發¶
　熱以二藥作大劑煎熟代茶恣飲兩月餘而渇熱減¶
　年餘而顱顖合又年餘而肢體强若非愼疾雖藥不¶
　起¶
<pb:KR3e0070_WYG_056-52a>¶
星附膏　治項軟¶
　　天南星　附子(各䓁/分)¶
　右為末用生薑自然汁調敷項間乾則潤之¶
六君子湯(方見天釣/)¶
加減八味丸(即六味丸加肉桂/五味子方見腎臟)¶
十全大補湯(即八珍湯加黄耆肉桂/)¶
補中益氣湯(方見虚羸/)¶
地黄丸(方見腎臟/)¶
<pb:KR3e0070_WYG_056-52b>¶
五味子散(方見/)¶
　　　五硬¶
五硬者仰頭取氣難以動揺氣壅作痛連於胷膈脚手¶
心冷而硬此陽氣不營於四末也經曰脾主四肢又曰¶
脾主諸隂今手足冷而硬者獨陽無隂也故難治若肚¶
筋青急者木乘土位也急用六君炮薑肉桂柴胡升麻¶
以復其真氣若係風邪當叅驚風治之此症從肝脾二¶
臟受患當補脾平肝仍叅痙症急慢驚風門治之¶
<pb:KR3e0070_WYG_056-53a>¶
小續命湯　治中風不省人事涎鳴反張失音厥冷¶
　　麻黄　人参　黄芩　川芎　官桂(去/皮)甘草(炒/)¶
　　杏仁(去皮/尖炒)漢防已　芍藥(各半/両)防風(七錢/半)炮附子¶
　　(去皮臍/二錢)¶
　每服一錢水煎服¶
六君子湯(方見天釣/)¶
　¶
　¶
<pb:KR3e0070_WYG_056-53b>¶
　¶
　¶
　¶
　¶
　¶
　¶
　¶
　薛氏醫案卷五十六¶
