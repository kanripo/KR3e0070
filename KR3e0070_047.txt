# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.246091
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷四十七
<pb:KR3e0070_WYG_047-1a>¶
欽定四庫全書¶
　薛氏醫案卷四十七¶
　　　　　　　　　　　　　明　薛巳　訂¶
　　婦人良方¶
　　　産後痢疾作渇方論第一¶
産後下痢作渇者乃内亡津液或胃氣虚不能生津液¶
但止其渴痢自差¶
　愚按前症若渇而不喜冷飲屬胃氣虚不能生津液¶
<pb:KR3e0070_WYG_047-1b>¶
　宜用七味白术散夜間發熱口渇屬腎水弱而不能¶
　潤宜用六味丸並佐以益氣湯以滋化源¶
　　附治驗方藥¶
　一産婦㵼痢發熱作渇吐痰肌體消瘦飲食少思或¶
　胸膈痞滿或小腹脹墜年餘矣余以為脾腎之㵼朝¶
　用二神丸夕用六君子三月餘而痊¶
　一産婦患前症形體倦怠飲食不進與死為鄰此脾¶
　胃俱虚也用四神丸十全大補湯數劑而愈¶
<pb:KR3e0070_WYG_047-2a>¶
　　附方¶
七味白术散(方見二十一卷第二論/)¶
六味丸(方見二十四卷第十一論/)¶
補中益氣湯¶
六君子湯(二方見二十四卷第六論/)¶
十全大補湯(方見二十四卷第四論/)¶
四神丸¶
二神丸(二方見八卷第八論/)¶
<pb:KR3e0070_WYG_047-2b>¶
　　　産後大便秘澁方論第二¶
産後大便秘澁因腸胃虚弱津液不足若小腹悶脹宜¶
服麻仁丸潤之若用寒藥則促其危矣¶
　愚按前症若計其日期飲食數多即用藥通之禍在¶
　反掌之間必待腹滿覺脹欲去不能者乃結在直膓¶
　宜用猪膽汁潤之若服苦寒疎通反傷中氣通而不¶
　止或成痞症若去血過多用十全大補血虚火燥用¶
　加味四物氣血俱虚用八珍湯雖數日不通飲食如¶
<pb:KR3e0070_WYG_047-3a>¶
　常腹中如故仍用八珍加桃仁杏仁治之若泥其日¶
　期飲食數多而通之則誤矣¶
　　附治驗¶
　一産婦大便七日不通飲食如常腹中如故此腹未¶
　滿也用八珍加桃仁杏仁至二十一日腹滿欲去用¶
　猪膽汁潤去而安¶
　一産婦大便不通或用通利之藥中脘脹痛飲食甚¶
　少又用蜜導之大便不禁吃逆不食余以為脾腎復¶
<pb:KR3e0070_WYG_047-3b>¶
　傷用六君加吴茱肉果骨脂五味數劑喜其年壮而¶
　愈不然多致不起¶
　一産婦大便秘結小腹脹痛用大黄等藥致吐㵼不¶
　食腹痛胸痞余用六君子加木香炮薑治之而愈¶
　一婦人大便秘澁諸藥不應苦不可言令飲人乳而¶
　安¶
麻仁丸¶
　　大麻仁(研如/泥)枳殻　人參(各四/分)大黄(二/分)¶
<pb:KR3e0070_WYG_047-4a>¶
　右為末入麻仁煉蜜丸桐子大毎服二十丸空心温¶
　酒下未通漸加不可過服¶
阿膠枳殻丸　治産後大便秘澁以阿膠枳殻二味等¶
　分為末蜜丸桐子大滑石末為衣温水下二十丸如¶
　或未通再服¶
　　附方¶
十全大補湯¶
八珍湯(二方見二十四卷第四論/)¶
<pb:KR3e0070_WYG_047-4b>¶
加味四物湯(方見二十四卷第六論/)¶
　　　産後大小便不通方論第三¶
産後大小便不通因腸胃虚弱津液燥竭故也¶
　愚按前症當參前後論及八卷八論主治¶
　　附治驗¶
　一産婦大小便不通諸藥不應将危矣令飲牛乳一¶
　日稍通三日而痊人乳尤善¶
桃花散　治膀胱氣滯血澁大小便秘¶
<pb:KR3e0070_WYG_047-5a>¶
　　桃仁　葵子　滑石　檳榔(等/分)¶
　右為末毎服二錢空心葱白湯調下¶
通氣散治産後大小便不通(方見八卷第七論/)¶
　　　産後遺糞方第四¶
産後遺糞取故燕窠中草燒為末或枯礬牡蠣或白蘝¶
芍藥各等分為末俱用酒調服或用固腸丸亦可¶
　愚按前症若脾腎虚弱用還少丹仍以補中益氣湯¶
　為主虚寒加肉豆䓻補骨脂或四神丸若脾腎虚寒¶
<pb:KR3e0070_WYG_047-5b>¶
　用八味丸兼四神丸仍佐以前二方¶
　　附治驗(小便出屎方藥附/)¶
　一産婦大便不實飲食少思五更或侵晨遺屎此中¶
　氣虚寒脾腎不足用補中益氣送四神丸而痊¶
　一産婦小便出糞名大小腸交乃氣血俱虚失行常¶
　道先用六君子湯二劑又用五苓散二劑而痊循常¶
　腸交亦可用¶
　　附方¶
<pb:KR3e0070_WYG_047-6a>¶
還少丹　治脾腎虚寒飲食少思發熱盗汗遺精白濁¶
　又治真氣虧損肌體瘦弱等症¶
　　肉蓯蓉　逺志(去/心)茴香　巴㦸　乾山藥　枸杞¶
　　子　熟地黄　石菖蒲　山茱茰(去/核)牛膝　杜仲¶
　　(去皮/薑製)楮實子　五味子　白茯苓(各一/兩)¶
　右各另為末用&KR0037;肉百枚并煉蜜丸桐子大毎服五¶
　七十丸空心温酒或鹽湯下日三服¶
補中益氣湯¶
<pb:KR3e0070_WYG_047-6b>¶
六君子湯(二方見二十四卷第六論/)¶
四神丸(方見八卷第八論/)¶
八味丸(方見二十四卷第十一論/)¶
五苓散(方見二十一卷第十論/)¶
　　　産後諸淋方論第五¶
産後諸淋因熱客於脬虚則頻數熱則澁痛氣虚兼熱¶
血入胞中則血随小便出而為血淋也¶
　愚按前症若膀胱虚熱用六味丸若隂虚而陽無以¶
<pb:KR3e0070_WYG_047-7a>¶
　化用滋隂腎氣丸葢土生金金生水當滋化源仍㕘¶
　第八卷小便淋&KR0377;頻數類¶
　　附治驗¶
　一産婦小水淋&KR0377;或時自出用分利降火之劑二年¶
　不愈余以為肺腎之氣虚用補中益氣湯六味地黄¶
　丸而痊¶
滑石㪚　治熱淋¶
　　滑石(五分/研)通草　車前子　葵子(各四/分)¶
<pb:KR3e0070_WYG_047-7b>¶
　右為末以漿水調服¶
治小腸有熱小便澁痛或為血淋¶
　　&KR1840;麥　黄芩　冬葵子(各二/兩)通草(三/兩)大&KR0037;(十二/枚)¶
　右以水七升煎二升半分二服¶
治脾氣不利小便不通橘紅為末毎服二錢空心温酒¶
　下¶
治肺氣不利小便不通杏仁十四枚去皮尖炒食之¶
治脬轉小便不利滑石一錢半寒水石一錢水煎服¶
<pb:KR3e0070_WYG_047-8a>¶
　　附方¶
六味丸(方見二十四卷第十一論/)¶
滋隂腎氣丸¶
補中益氣湯(二方見二十四卷第六論/)¶
　　　産後小便頻數方論第六¶
産後小便數者乃氣虚不能制故也¶
　愚按前症若因穏婆不慎以致胞損而小便淋&KR0377;者¶
　用八珍湯以補氣血若因膀胱氣虚而小便頻數當¶
<pb:KR3e0070_WYG_047-8b>¶
　補脾肺若膀胱隂虚而小便淋&KR0377;須補肺腎仍㕘第¶
　八卷小便頻諸類¶
　　附治驗¶
　一産婦小便頻數時忽寒戰乃屬脾肺虚弱用補中¶
　益氣加山茱山藥為主佐以桑螵蛸散而愈後患發¶
　熱晡熱盗汗自汗月水不調用加味逍遥散而安¶
　一産婦患前症吐痰發熱日晡作渴此膀胱隂虚用¶
　補中益氣湯佐以六味丸而愈又患痢後小便頻數¶
<pb:KR3e0070_WYG_047-9a>¶
　手足俱冷屬陽氣虚寒用前湯及八味丸而瘳¶
桑螵蛸散　治陽氣虚弱小便頻數或為遺尿¶
　　桑螵蛸(三十/箇炒)鹿茸(酥/炒)黄茋(各三/兩)牡蠣(煨/)人參　厚¶
　　朴　赤石脂(各二/兩)¶
　右為末毎服二錢空心粥飲調下¶
又方用益智仁為末米飲下¶
　　附方¶
八珍湯¶
<pb:KR3e0070_WYG_047-9b>¶
加味逍遥散(二方見二十四卷第四論/)¶
補中益氣湯(方見二十四卷第六論/)¶
六味丸¶
八味丸(二方見二十四卷第十一論/)¶
　　　産後小便不禁方第七¶
廣濟治産後小便不禁用雞尾燒灰千金翼用白薇芍¶
藥為末俱用温酒下日三服或桑螵蛸半兩龍骨一兩¶
為末毎服二錢粥飲調下¶
<pb:KR3e0070_WYG_047-10a>¶
　愚按前症若脾肺陽虚用補中益氣湯若肝腎隂虚¶
　用六味地黄丸若肝腎之氣虚寒用八味地黄丸¶
　　附治驗¶
　一産婦小便不禁二年不愈面色或青赤或黄白此¶
　肝脾氣血虚熱用加味逍遥散為主漸愈佐以六味¶
　丸而痊後因怒小便自遺大便不實左目頓𦂳而色¶
　頓赤乃用前㪚佐以六君子湯以清肝火生肝血培¶
　脾土而瘳¶
<pb:KR3e0070_WYG_047-10b>¶
補脬飲　治胞破小便淋&KR0377;¶
　　生絹(黄色者/一尺)白牡丹(用根/并皮)白芨(各一/錢)¶
　右水一碗煎至絹爛温服服後忌言語否則無效¶
雞内金散治氣虚溺床用雄雞䏶胵并腸燒為末温酒¶
　調服¶
　　附方¶
補中益氣湯¶
六君子湯(二方見二十四卷第六論/)¶
<pb:KR3e0070_WYG_047-11a>¶
六味丸¶
八味丸(二方見二十四卷第十一論/)¶
加味逍遥散(方見二十四卷第四論/)¶
　　　産後小便出血方論第八¶
産後小便出血者因虚熱血滲於脬也以亂髪洗浄燒¶
為末米飲調服或滑石末一錢生地黄汁調下¶
　愚按前症若膏粱積熱用加味清胃散醇酒濕毒葛¶
　根解酲湯怒動肝火加味小柴胡湯鬱結傷脾加味¶
<pb:KR3e0070_WYG_047-11b>¶
　歸脾湯思慮傷心妙香散大腸風熱四物側柏槐花¶
　大腸血熱四物炒連槐花腸胃虚弱六君升麻柴胡¶
　元氣下陷補中益氣茯苓半夏胃氣虚弱六君升麻¶
　血虚四物升麻氣血俱虚八珍柴胡升麻大凡元氣¶
　虚弱而發熱者皆内真寒而外假熱也但用六君或¶
　補中益氣加炮薑温補脾氣諸症悉退若四肢畏冷¶
　急加附子¶
　　附治驗方藥(大便下血附/)¶
<pb:KR3e0070_WYG_047-12a>¶
　一産婦尿血面黄脇脹少食此肝木乗脾土也用加¶
　味逍遥補中益氣兼服而愈後為懐抱不樂食少體¶
　倦驚悸無寐血仍作用加味歸脾湯二十餘劑将愈¶
　惑於衆論服犀角地黄湯諸症復作仍服前湯而愈¶
　一産婦糞後下血食少體倦此脾氣虚熱用補中益¶
　氣加吴茱炒黄連五分四劑頓愈用歸脾湯而痊¶
　一婦人怒則便血寒熱口苦或胸脇脹痛或小腹痞¶
　悶此肝木乗脾土用六君柴胡山梔而愈用補中益¶
<pb:KR3e0070_WYG_047-12b>¶
　氣加味逍遥而不復作¶
　一婦人久下血在糞前屬脾氣虚寒用補中益氣加¶
　連炒吴茱一錢數劑稍緩乃加生吴茱五分數劑而¶
　愈(黄連炒吴茱茰法/見七卷第五論)¶
　一産婦大便後血口乾飲湯胸脇膨滿小腹悶墜内¶
　熱晡熱食少體倦日晡面赤洒淅惡寒此脾肺氣虚¶
　先用六君加乾薑木香漸愈用補中益氣将愈用歸¶
　脾湯全愈後勞役兼怒發熱血崩夜間譫語此熱入¶
<pb:KR3e0070_WYG_047-13a>¶
　血室用加味小柴胡二劑而熱退用補中益氣一劑¶
　而血止用逍遥散歸脾湯調理而安¶
葛花解酲湯　治酒積上下外消其濕¶
　　白豆&KR0371;　砂仁　葛花(各五/錢)木香(五/分)青皮(三/錢)陳皮¶
　　白茯苓　猪苓　人參(各一/錢半)白术　神麯　澤㵼¶
　　生乾薑(各二/錢)¶
　右為末毎服五錢白湯調下¶
加味清胃㪚(方見二十四卷首論/)¶
<pb:KR3e0070_WYG_047-13b>¶
加味小柴胡湯(方見二十四卷第二論/)¶
加味歸脾湯¶
歸脾湯¶
八珍湯¶
逍遥㪚¶
加味逍遥散(五方見二十四卷第四論/)¶
妙香散(方見六卷第八論/)¶
四物湯¶
<pb:KR3e0070_WYG_047-14a>¶
六君子湯¶
補中益氣湯(三方見二十四卷第六論/)¶
　　　産後隂脱玉門不閉方論第九¶
産後隂脱玉門不閉因坐産努力舉動房勞所致或脱¶
肛隂挺逼迫腫痛小便淋&KR0267;¶
　愚按玉門不閉氣血虚弱也用十全大補湯腫脹焮痛¶
　肝經虚熱也加味逍遥散若因憂怒肝脾氣血傷也¶
　加味歸脾湯若因暴怒肝火血傷也龍膽㵼肝湯仍¶
<pb:KR3e0070_WYG_047-14b>¶
　參第八卷末諸論¶
　　附治驗¶
　一産婦玉門不閉發熱惡寒用十全大補加五味子¶
　數劑而寒熱退用補中益氣加五味子數劑而玉門¶
　閉¶
　一婦人脾胃素弱兼有肝火産後玉門腫痛寒熱作¶
　渇嘔吐不食外敷大黄等藥内用驅利之劑腫及於¶
　臀諸症蜂起此真氣虚而邪氣盛也先用六君子以¶
<pb:KR3e0070_WYG_047-15a>¶
　固腸胃次用補中益氣以升陽氣不數劑而全愈¶
　一産婦患此失治腫潰不巳形體消瘦飲食少思朝¶
　寒暮熱自汗盗汗半年矣用補中益氣加茯苓半夏¶
　膿氷漸少飲食漸進用歸脾湯共五十餘劑而愈¶
　一産婦玉門不閉小便淋&KR0377;腹内一塊攻走脇下或¶
　脹或痛用加味逍遥散加車前子而愈¶
　一産婦隂脱便閉下墜形氣倦甚用十全大補湯而¶
　上因怒仍脱重墜寒熱小便淋&KR0377;用補中益氣湯加¶
<pb:KR3e0070_WYG_047-15b>¶
　山梔龍膽草一劑重墜减而小便利仍用前湯去二¶
　味倍加參茋升麻而痊¶
　一産婦隂脱腫痛小便淋漓此因元氣甚虚而肝火¶
　旺也用補中益氣湯加山梔車前子四劑而肝症悉¶
　盡退仍用前藥去二味加茯苓而小便利又用十全¶
　大補湯而腫痛遂漸消¶
　一産婦元氣充實初産玉門不閉腫焮作痛小便不¶
　利余謂肝經濕熱壅滯欲以加味逍遥散加車前子¶
<pb:KR3e0070_WYG_047-16a>¶
　牛膝治之不信乃服十全大補湯腫痛益甚仍用前¶
　藥更加澤㵼一劑而愈¶
　一産婦隂脱腫痛脈又滑數欲作膿也余用十全大¶
　補湯三四劑而膿成又數劑而膿始潰但小便頻數¶
　而患處重墜痛甚此因元氣虚弱而致下陷也又用¶
　補中益氣湯數劑而瘥¶
　一婦人子宫腫大二日方入損落一片殊類猪肝面¶
　黄體倦飲食無味内熱晡熱自汗盗汗用十全大補¶
<pb:KR3e0070_WYG_047-16b>¶
　湯二十餘劑諸症悉愈仍復生育¶
硫黄散　治産後陽氣虚寒¶
　　硫黄　烏賊骨(各五/錢)五味子(五/錢)¶
　右為末撡患處日三易¶
一方蛇床子一升炒熱帛裹熨患處亦治隂痛¶
一方子宫脱出以&KR1181;蔴子仁十四枚研塗頂心入即洗¶
　去¶
　　附方¶
<pb:KR3e0070_WYG_047-17a>¶
十全大補湯¶
加味逍遥散¶
加味歸脾湯¶
歸脾湯(四方見二十四卷第四論/)¶
龍膽㵼肝湯(方見二十四卷第八論/)¶
補中益氣湯¶
六君子湯(二方見二十四卷第六論/)¶
　　　婦人隂蝕疳方論第十¶
<pb:KR3e0070_WYG_047-17b>¶
婦人少隂脈數而滑者隂中有瘡名曰慝或痛或痒如¶
蟲行状膿水淋&KR0267;亦有隂蝕幾盡者皆由心神煩鬱脾¶
胃虚弱氣流血滯耳内當補心養胃外以藥敷洗乃可¶
　愚按前症乃肝脾鬱結之症木旺生蟲耳宜解鬱清¶
　肝備見八卷隂中生瘡類¶
　　附治驗¶
　一産婦素有肝火患此内潰痒痛食少熱渇小水¶
　淋&KR0377;用五味逍遥散加味歸脾湯兼服間以蘆薈丸¶
<pb:KR3e0070_WYG_047-18a>¶
　外以鶴虱草煎洗而愈¶
治疳蟲蝕下部用蒲黄水銀研匀傅入内¶
平胃散加貫衆末二錢以熟猪肝拌藥内隂中¶
　　附方¶
加味歸脾湯¶
加味逍遥㪚(二方見二十四卷第四論/)¶
蘆薈丸(方見七卷第七論/)¶
　　　産後乳少或止方論第十一¶
<pb:KR3e0070_WYG_047-18b>¶
婦人乳汁乃氣血所化若元氣虚弱則乳汁短少初産¶
乳房焮脹此乳未通若怒氣乳出此肝經風熱若累産¶
無乳此内亡津液盖乳汁資於衝任若婦人疾在衝任¶
乳少而色黄者生子則怯弱而多疾¶
　愚按前症若氣血虚弱而不能化生宜壯脾胃怒動¶
　肝膽而乳腫汁出宜清肝火夫乳汁乃氣血所化在¶
　上為乳在下為經若屢産無乳或大便澁滯當滋化¶
　源¶
<pb:KR3e0070_WYG_047-19a>¶
　　附治驗¶
　一産婦因乳少服藥通之致乳房腫脹發熱作渇余¶
　謂血氣虚以玉露㪚補之而愈¶
湧泉㪚　能下乳忌食薑椒辛辣飲食¶
　　王不留行　&KR1840;麥　麥門冬　龍骨(各二/錢)¶
　右用猪蹄汁一碗酒一杯煎服以木梳於乳上梳下¶
治氣血虚鍾乳粉毎服二錢煎漏蘆湯調¶
　　附方¶
<pb:KR3e0070_WYG_047-19b>¶
玉露散　治乳脈不行身體壯熱頭目昏痛大便澁滯¶
　等症¶
　　人參　白茯苓　桔梗(炒/)芍藥(各一/錢)甘草(炙六/分)¶
　右水煎服¶
　　　産後乳出方論第十二¶
産後乳汁自出乃胃氣虚宜服補藥止之若乳多滿痛¶
用温帛熨之未産而乳自出謂之乳泣生子多不育¶
　愚按前症氣血俱虚用十全大補湯肝經血熱用加¶
<pb:KR3e0070_WYG_047-20a>¶
　味逍遥㪚肝經怒火用四物參术柴梔肝脾鬱怒用¶
　加味歸脾湯¶
　　附治驗¶
　一産婦勞役忽乳汁如湧昏昩吐痰此陽氣虚而厥¶
　也灌以獨參湯而甦更以十全大補湯數劑而安若¶
　婦人氣血方盛乳房作脹或無兒飲脹痛增寒發熱¶
　用麥芽二三兩炒熟水煎服立消其耗散血氣如此¶
　何脾胃虚弱飲食不消方中多用之¶
<pb:KR3e0070_WYG_047-20b>¶
十全大補湯¶
加味逍遥散¶
加味歸脾湯(三方見二十四卷第四論/)¶
獨參湯(方見三卷十一論/)¶
四物湯(方見二十四卷第六論/)¶
　　　産後吹乳方論第十三¶
産後吹乳因兒飲口氣所吹令乳汁不通壅結腫痛不¶
急治多成癰速服括蔞散及敷南星更以手揉散之¶
<pb:KR3e0070_WYG_047-21a>¶
　愚按前症用藥切不可損其氣血治驗見二十四卷¶
括蔞散乳香二錢括蔞一箇酒煎服用南星温湯調塗¶
一方用陳皮一兩甘草一錢水煎服¶
　　　産婦妬乳方論第十四¶
妬乳因兒未能飲餘乳蓄結以致腫痛初不吮通之必¶
致成癰若乳頭生瘡浸淫名妬乳宜赤龍皮湯天麻湯¶
飛烏膏飛烏散傅以黄連胡粉散¶
　愚按乳盛或無子飲乳以致腫痛炒大麥芽煎服其¶
<pb:KR3e0070_WYG_047-21b>¶
　乳即散若成瘡當從乳癰類治若皮膚津淫成瘡當¶
　用本方¶
治乳初腫痛内消方用𤓰蔞(一/箇)粉草(一/寸)生薑(一塊半/生半炒)酒¶
　二碗煎服少頃去敗乳再服即愈¶
赤龍皮湯槲皮三升水一斗煮五升温洗之¶
麻草湯以天麻草五升水煎洗之此草葉若麻葉冬生¶
　夏花赤如鼠尾花亦洗浸淫濕痒隂蝕等瘡¶
飛烏散用燒硃砂作水銀上黑煙(各維粉/者三兩)枯礬一兩傅¶
<pb:KR3e0070_WYG_047-22a>¶
　之諸熱浸淫丈夫隂蝕痒濕小兒頭瘡疳蝕瘡等症¶
黄連胡粉膏(治症同前/)¶
　　黄連(二兩/末)胡粉(一/錢)水銀(一兩同研/令消散)¶
　右皮裹熟挼和合傅之¶
一方乳頭裂破秋茄子裂開者隂乾燒存性水調塗之¶
　¶
　¶
　¶
<pb:KR3e0070_WYG_047-22b>¶
　¶
　¶
　¶
　¶
　¶
　¶
　¶
　薛氏醫案卷四十七¶
