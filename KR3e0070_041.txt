# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.136609
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷四十一
<pb:KR3e0070_WYG_041-1a>¶
欽定四庫全書¶
　薛氏醫案卷四十一¶
　　　　　　　　　　　　　明　薛已　訂¶
　　婦人良方¶
　産難門(坐月既明須知/産難故以次之)¶
　　　産難論第一¶
婦人以血為主惟氣順則血和胎安則産順今富貴之¶
家過於安逸以致氣滯而胎不轉動或為交合使精血¶
<pb:KR3e0070_WYG_041-1b>¶
聚於胞中皆致産難若腹或痛或止名曰弄胎穩婆不¶
悟入手試水致胞破漿乾兒難轉身亦難生矣凡産直¶
候痛極兒逼産門方可坐草時當盛暑倘或血運血溢¶
當飲清水解之冬末春初産室用火和煖下部衣服尤¶
當温厚方免胎寒血結若臨月洗頭濯足亦致産難¶
　愚按丹溪先生曰余族妹苦於産難遇胎則驅之予¶
　甚憫焉盖其形肥而勤女工形肥則氣虚久坐則氣¶
　不運而兒在胞胎因亦不能自運耳當補其母之氣¶
<pb:KR3e0070_WYG_041-2a>¶
　則兒健易産故後有孕至五六月遂以紫蘇飲加補¶
　氣藥與之數十貼而産甚快大要在隨母之禀性若¶
　胎胞破早血水先乾或難産勞傷氣血者煎八珍湯¶
　或十全大補湯加益母草不時與服以恊濟之或以¶
　黄茋數觔芎歸四五觔許大釡水煎藥氣氤氲滿室¶
　使産婦口鼻俱受其氣臍帶以油紙撚燒斷補接其¶
　陽氣穏婆須擇老練者當先施恵預說與知倘有生¶
　息不順只說是未産或是雙胎只說胎衣未下恐驚¶
<pb:KR3e0070_WYG_041-2b>¶
　則氣散愈難生息¶
　　　附治驗方藥¶
　荆婦孟冬分娩艱難傷勞元氣産子已死用油紙撚¶
　燒斷臍帶藉其氣以煖之俄頃忽作聲此兒後無傷¶
　食作瀉之症可見前法之功不誣世用刀器斷臍帶¶
　子母致危者竟不知其由矣且穏婆又喜平日常施¶
　小恵得其用心兼以安慰母懐故無虞耳一穏婆云¶
　我止有一女正分娩時適當巡街侍御行牌取我視¶
<pb:KR3e0070_WYG_041-3a>¶
　其室分娩女用驚赫未産而死後見侍御更以威顔¶
　分付迨視産母胎順而頭偏在一邊以致難産因畏¶
　其威不敢施手由是其母子俱不能救¶
紫蘇飲(方見十二/卷第八論)¶
十全大補湯¶
八珍湯(二方見二十/四卷第四論)¶
　　　楊子建十産論第二¶
凡生産先知此十証庶免子母之命折於無辜也世之¶
<pb:KR3e0070_WYG_041-3b>¶
收生者少有精良妙手多致傾命予因傷痛而備言之¶
　　　一曰正産¶
正産者言懐胎十月隂陽氣足忽然作陣疼痛胎至谷¶
道漿破血下兒即正産¶
　　　二曰傷産¶
傷産者言懐胎未足月有所傷動以致忽然臍腹疼痛¶
或服催藥過早或産母努力太早逼兒錯路不能正生¶
凡分娩須待兒身轉順頭對産門努力一送兒即正生¶
<pb:KR3e0070_WYG_041-4a>¶
　　　三曰催生¶
催生者言欲産時兒頭至産門方服藥催之或經日久¶
産母困倦難生宜服藥以助其血氣令兒速生¶
　　　四曰凍産¶
凍産者言天氣寒冷産母血氣遲滯兒不能速生故衣¶
裳宜厚産室宜煖背心亦宜温和庶兒易生¶
　　　五曰熱産¶
熱産者言盛暑之月産婦當温凉得宜熱甚産母則頭¶
<pb:KR3e0070_WYG_041-4b>¶
疼面赤昏暈若産室人衆熱氣蒸逼亦致前患名曰血¶
暈若夏月風凉隂雨亦當謹避¶
　　　六曰横産¶
横産者言兒方轉身産母用力逼之故也凡産母當令¶
安然仰卧穏婆先推兒身順直頭對産門以中指探其¶
肩不令臍帶覊扳方用藥催之繼以産母努力兒即生¶
　　　七曰倒産¶
倒産者言兒未能轉身産母努力故也當令産母仰卧¶
<pb:KR3e0070_WYG_041-5a>¶
穏婆推入候兒自順若良久不生令穏婆手入産户一¶
邊撥兒轉順近産門却服催藥并努力即下¶
　　　八曰偏産¶
偏産者言兒回身未順生路産母努力逼兒頭偏一邊¶
産雖露頂非也乃額角耳當令産母仰卧穏婆輕手正¶
其頭向産門却令産母努力子即下若兒頂後骨偏拄¶
穀道露額令穏婆以綿衣灸煖裹手於穀道外傍輕手¶
推正令産母努力兒即生¶
<pb:KR3e0070_WYG_041-5b>¶
　　　九曰礙産¶
礙産者言兒身已順門路已正兒頭已露因兒轉身臍¶
帶絆其肩以致不能生令産母仰卧穏婆輕推兒向上¶
以中指按兒肩脱臍帶仍令兒身正順産母努力兒即¶
生¶
　　　十曰坐産¶
坐産者言兒之欲生當從高處牢繫手巾一條令産母¶
以手攀之輕輕屈坐令兒生下不可坐抵兒生路¶
<pb:KR3e0070_WYG_041-6a>¶
　　　十一曰盤腸産¶
趙都運恭人每臨産則子腸先出然後産子其腸不¶
收名曰盤膓穏婆以醋水各半盞默然噀産婦面背¶
才收不可不知¶
　愚按前症古方以萆麻子仁四十九粒研塗産母頭¶
　頂膓收上急洗去其膓若乾以磨刀水少許温潤之¶
　再用磁石煎湯服之即收上磁石須隂陽家用有驗¶
　者若以水噀母面背恐驚則氣散¶
<pb:KR3e0070_WYG_041-6b>¶
治盤膓産以半夏為末搐鼻中膓自上¶
又方大紙撚以蔴油潤燈吹滅以煙薫産婦鼻中膓即¶
　上¶
又方膓出盛以潔浄漆器濃煎黄茋湯浸之膓即上¶
　　　催生方論第三¶
五行論命以年月日時支干五行相生相值以推其貴¶
賤其間最切要者時也得其時則終身富貴失其時則¶
一世貧賤然則命禀於有生之初豈可催乎世之催生¶
<pb:KR3e0070_WYG_041-7a>¶
之説盖為産難而設也今開厯驗數方于後¶
催生柞木飲子　治産難或胎爛腹中腹悶其效如神¶
　　生柞木(一尺/剉)丼草(大者五寸/剉五叚)¶
　右用水三鍾紙封罐口煎一鍾半候胎順産門徐徐¶
　温服即時分娩更無諸苦切不可早於坐草及穏婆¶
　下手催逼¶
催生如神散　治逆産横生其功甚大¶
　　百草霜　白芷(不見火各/為末等分)¶
<pb:KR3e0070_WYG_041-7b>¶
　右毎服三錢至胎順産門以童便米醋和如膏加沸¶
　湯調下或童便酒煎進二服然血得黑則止此藥大¶
　能固血又免血乾甚妙¶
如聖散用黄蜀葵花焙為末熱湯調下二錢若漏血胎¶
　胞乾澁難産併進三服即産如無花用葵子末半合¶
　調温酒服尤妙若打撲胎死紅花酒調下¶
順生丹　治症同上¶
　　兎腦髓(去皮膜/研如膏)明乳香(一兩/細研)母丁香(末二/兩)麝香(一錢/研細)¶
<pb:KR3e0070_WYG_041-8a>¶
　右以兎腦髓丸雞頭大隂乾每服一丸温水下男左¶
　女右手握出(兎腦臘月/者尤佳)¶
又方通明乳香一塊如皂子大為末腰痛時用冷水醋¶
　少許調服扶立令兩手拿石燕二箇念醫靈藥聖三¶
　遍行數步坐草便生更無痛楚神效¶
　愚按前法觀之似迂其用者云甚驗¶
治産不順¶
　　蛇蜕(一條/全者)蠶蜕紙(一張無/則一方)¶
<pb:KR3e0070_WYG_041-8b>¶
　右入新瓦瓶内鹽泥固濟存性為末煎榆白皮湯下¶
　一錢三服覺痛便生¶
又方用伏龍肝研末每服一錢酒調下兒頭戴土而下¶
又方吞槐子十四粒即下¶
又方當歸為末酒調一錢服良久再服¶
一方用魚膠一尺許新瓦上煅灰陳醋調服立下¶
又方大朱砂於端午日晒起以百日為度研為細末用¶
　臘月兎腦髓丸緑豆大欲産時粥飲下一丸良久便¶
<pb:KR3e0070_WYG_041-9a>¶
　生其藥男左女右手中握出晒硃砂不得着雨¶
又方臘月兎頭煅為末葱白煎湯調二錢立生或臘月¶
　兎血紙袋盛掛當風處隂乾為末煎乳香湯調下二¶
　錢或兎皮和毛燒為末酒調服二錢即産如胎衣未¶
　下再服¶
神妙乳砂丹用明乳香為末臘月兔血丸桐子大硃砂¶
　為衣隂乾每服二丸嚼碎冷酒下良久未生再服○¶
　難産以蓮葉蒂七箇水煎化服二丸良久未生再服¶
<pb:KR3e0070_WYG_041-9b>¶
　○胞漿先乾胎不得下急服大料四物湯滋其血氣¶
　並濃煎葱湯薰洗産户更用油燭塗産户内却服前¶
　藥○胎死不出用朴硝五錢滚湯調下或平胃散一¶
　服胞衣未下酒水服一丸○横逆不順先用如神散¶
　(方見/前)産門不開用加味芎歸湯仍服二丸須月初上¶
　辰日修合鹽塗兒足底急搔摩之即産¶
應急方　好墨新汲水濃磨服之墨水裹兒出¶
又方清油同蜜等分入滚湯少許調服或油煎一盞服¶
<pb:KR3e0070_WYG_041-10a>¶
　之或路傍破草鞋一隻取鼻絡小繩燒灰酒調服¶
　　　交骨不開産門不閉方論第四(新附/)¶
竊謂交骨不開産門不閉皆由元氣素弱胎前失於調¶
攝以致血氣不能運達而然也交骨不開隂氣虛也用加¶
味芎歸湯補中益氣湯産門不閉氣血虛也用十全大¶
補湯¶
　　　附治驗¶
　地官李孟卿娶三十五嵗女為繼室姙娠慮其難産¶
<pb:KR3e0070_WYG_041-10b>¶
　索加味芎歸湯四劑備用果産門不開止服一劑¶
　頓然分娩¶
　上舍懐德之室産門不開兩日未生服前藥一劑即¶
　時而産懐德傳服此方用者無有不驗¶
　一婦人分娩最易至四十姙娠下血甚多産門不開¶
　與前湯一劑又以無憂散觔許煎熱時時飲之以助¶
　其血而産¶
　一産婦隂門不閉發熱惡寒用十全大補加五味子¶
<pb:KR3e0070_WYG_041-11a>¶
　數劑而寒熱退又用補中益氣加五味子數劑而隂¶
　户斂若初産腫脹或焮痛而不閉者用加味逍遥散¶
　若腫既消而不閉者用補中益氣湯切忌寒凉之劑¶
　一婦人脾胃素弱兼有肝火産後隂門腫痛寒熱作¶
　渴嘔吐不食敷大黄等藥服驅利之劑腫及於臀虛¶
　症蜂起此真氣虛也先用六君子以固脾胃乃以補¶
　中益氣湯升舉而消¶
　一産婦失治腫潰不已形體消瘦飲食少思朝寒暮¶
<pb:KR3e0070_WYG_041-11b>¶
　熱自汗盜汗半年矣余用補中益氣加茯苓半夏以¶
　健脾胃膿水漸少飲食漸進用歸脾湯以解脾鬱共¶
　五十餘劑元氣復而瘡亦愈矣¶
　一産婦隂門不閉小便淋瀝腹内一物攻動脇下或¶
　脹或痛用加味逍遥散加車前子而愈¶
　一婦人子宫腫大二日方入損落一片殊類猪肝面¶
　黄體倦飲食無味内熱晡熱自汗盜汗用十全大補¶
　湯二十餘劑諸症悉愈仍復生育¶
<pb:KR3e0070_WYG_041-12a>¶
加味芎歸湯　治交骨不開不能生産¶
　川芎　當歸(各一/兩)自死龜板(一箇/酥炙)婦人頭髮(一握燒/存性)¶
　右為散每服五錢水煎服約人行五里即生如胎死¶
　亦下灼過龜板亦可¶
十全大補湯(方見二十四/卷第四論)¶
補中益氣湯(方見二十四/卷第六論)¶
　　　郭稽中産難方論第五¶
論曰産難者因兒轉身將兒枕血塊破碎與胞中敗血¶
<pb:KR3e0070_WYG_041-12b>¶
壅滯兒身不能便利是以難産急服勝金散消散其血¶
使兒自易生陳無擇云多因兒未轉順坐草太早或努¶
力太過以致胞衣破而血水乾産路澁而兒難下宜先¶
服催生如神散以固其血設或逆生横産當用前法針¶
刺之¶
勝金散¶
　　麝香(末一/錢)豆䜴(一/兩)¶
　右每服一錢用秤錘燒赤淬酒下催生如神散亦可¶
<pb:KR3e0070_WYG_041-13a>¶
　用¶
　　　産難子死腹中方論第六¶
産難子死腹中多因驚動太早或觸犯禁忌其血先¶
下胎乾涸而然也須驗産母舌若青黑其胎死矣當下¶
之故産室坐卧須順四時方向并遵五行避忌則吉¶
　　　附治驗¶
　一穏婆之女勤苦負重姙娠腹中陰冷重墜口中¶
　甚穢余意其胎已死令視其舌青黒與朴硝半兩許¶
<pb:KR3e0070_WYG_041-13b>¶
　服之化下穢水而安¶
　一婦人胎死服朴硝下穢水肢體倦怠氣息奄奄用¶
　四君子為主佐以四物薑桂調補而愈¶
一方水銀半兩桂末一錢作一服温酒調下粥飲亦可¶
又方以利斧煅赤置酒中待温飲之其子便下¶
又方以錫粉水銀各一錢棗肉丸大豆許水吞下立出¶
又方朴硝三錢温童便調下猫犬牛畜用之皆驗¶
又方平胃散五錢酒水各一盞煎至一盞投朴硝五錢¶
<pb:KR3e0070_WYG_041-14a>¶
　再煎三五沸温服其胎即化水而出寳慶方云凡欲¶
　斷臍帶先以繫物墜下後可斷之否則胞衣上即冲¶
　心而死¶
　　　附方¶
四君子湯¶
四物湯(二方見二十/四卷第六論)¶
　　　産難生死訣第七¶
欲産之婦脉離經¶
<pb:KR3e0070_WYG_041-14b>¶
　難經云一呼三至曰離經此是陽加於隂一倍也一¶
　呼一至亦曰離經此是隂加於陽四倍也註云經者¶
　常也胃脉離常絡之處周即言之一呼脉再至一吸¶
　脉再至曰脾和之脉故一呼脉行三寸一吸脉行三¶
　寸呼吸定息脉行六寸一日一夜一萬三千五百息¶
　脉行八百一十丈乃于一周復從始之經再行今一¶
　呼脉三至一吸脉三至呼吸定息脉行九寸一日一¶
　夜脉行通計一千二百一十五丈過於平脉之數不¶
<pb:KR3e0070_WYG_041-15a>¶
　在所起之經再起故曰離經若一呼一至脉行寸半¶
　一吸一至脉行寸半呼吸定息脉行三寸一日一夜¶
　通計脉行得四百單五丈乃謂一周是不及平脉之¶
　數周而復始亦不在所起之經再起亦曰離經也¶
沉細而滑也同名¶
　臨産之婦脉見沉細而滑者乃腎臟本脉之形然腎¶
　繫胞胎見此脉者亦與離經之脉同名也¶
夜半覺痛應分誕來日日午定知生¶
<pb:KR3e0070_WYG_041-15b>¶
　若姙婦夜半時覺腹痛定知來日午時當分娩也聖¶
　恵方云夜半子時覺腹痛來日午時必定生産謂子¶
　午相半正半日觀數也¶
身重軆熱寒又頻舌下之脉黑復青反舌上冷子常死¶
腹中須遣子歸冥¶
　凡姙婦身有沉重者胃氣絶也又體熱寒膘頭併者¶
　王氣衰隂氣盛也若舌捲下脉青黑色也及舌反捲¶
　上水冷不温者子母俱死之候¶
<pb:KR3e0070_WYG_041-16a>¶
面赤舌青細尋看母活子死定應難¶
　凡姙婦面色赤是榮氣流通母活之候舌上青色是¶
　姙脉絡絶胎死之候¶
唇口俱青沫又出子母俱死總高判¶
　若姙婦唇口俱青色者榮衛氣絶也又口中吐出痰¶
　沫者是脾胃之氣俱絶此是子母俱死之候也¶
面青舌青沫出頻母死子活是知真不信若能看應驗¶
尋之賢哲不虛陳¶
<pb:KR3e0070_WYG_041-16b>¶
　凡姙婦面與舌皆青色又吐痰沫者是産婦榮衛俱¶
　絶胎氣衝上之候此是子活母死之候産下子母必¶
　死也此古賢哲應驗之文不虛妄陳其説也¶
新産之脉緩滑吉實大弦急死來侵¶
　凡婦人新産之後其脉來緩滑者為氣血通利調和¶
　是生活安吉之兆也若見牢大弦急之脉則㐫必死¶
　之脉也¶
若得沉重小者吉忽若堅牢命不停¶
<pb:KR3e0070_WYG_041-17a>¶
　若産婦診得沉重微小者此是形虛相應故云吉兆¶
　之脉忽然診得堅硬牢實之脉是脉盛形衰相反性¶
　命不可停留必死也¶
寸口澁疾不調死¶
　若産後寸口脉澁疾大小不調匀者此是血氣衰絶¶
　之脉故云死也¶
沉細附骨不絶生¶
　若重手按之乃得其脉沉細附着於骨不斷絶有力¶
<pb:KR3e0070_WYG_041-17b>¶
　者此生活之兆也¶
審看此候分明記長須念此向心經¶
　凡為醫者宜詳審脉証分明記於心&KR0909;也¶
　愚按前論與脉訣刋誤所云不同觀者審之¶
　¶
　¶
　¶
　薛氏醫案卷四十一¶
