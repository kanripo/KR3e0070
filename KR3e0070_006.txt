# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.245594
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷六
<pb:KR3e0070_WYG_006-1a>¶
欽定四庫全書¶
　薛氏醫案卷六¶
　　　　　　　　　　　　　眀　薛巳　撰¶
　　保嬰金鏡録¶
　¶
　¶
　¶
　¶
<pb:KR3e0070_WYG_006-1b>¶
全幼心鑑云小兒半嵗之間有病當於額前眉端髪際¶
之間以名中食三指横按之兒頭在左舉右手在右舉¶
左手食指為上中指為中名指為下若三指俱熱主感¶
受風邪鼻塞氣粗發熱欬嗽若三指俱冷主外感内傷¶
發熱吐㵼若食中指熱主上熱下冷名中指熱主夾驚¶
食指熱主胸膈氣滿乳食不消○&KR0060;謂額間赤色主心¶
經風熱煩躁驚悸若發熱作渴飲水或發呌哭屬本經¶
實熱用㵼心湯以清心火微赤則困卧而悸發熱作渴¶
<pb:KR3e0070_WYG_006-2a>¶
飲湯屬虚熱用秘㫖安神丸以生心血青黒主驚風腹¶
痛或瘈瘲啼呌青黒甚主心腹疼此寒水勝心火為賊¶
邪用益黄散以補脾胃微黄皮燥主驚疳此心經疳症¶
用秘㫖安神丸以養心血骨蒸作渴盗汗頭髪乾黄此¶
為腎疳用地黄丸以滋補肝腎○左臉青或兼赤乃肝¶
經風熱項强頓悶發搐目劄瘈瘲用柴胡清肝散主之¶
虚熱用地黄丸補之青黒主肝尅脾虚寒驚搐腹痛用¶
六君薑桂温之微赤主潮熱血虚心躁用秘㫖安神丸¶
<pb:KR3e0070_WYG_006-2b>¶
佐以地黄丸○右臉赤主大腸實熱氣粗欬嗽發熱飲¶
水用㵼白散若哽氣出氣唇白氣短屬虚熱用五味異¶
功散脾熱所傳用清胃散心火所刑用人参平肺散淡¶
赤主潮熱心躁或大便堅秘用宣眀柴胡飲子以疎導¶
其熱如潮熱未止更用鈎藤飲以清肝補脾色青白主¶
欬𠻳惡心先用惺惺散解其表邪健其脾土繼以六君¶
子湯調補中氣色青黒主驚風腹痛盤腸内弔此肝木¶
侮脾土用六君子湯加鈎藤鈎以調補元氣不宜治肝¶
<pb:KR3e0070_WYG_006-3a>¶
○鼻色赤主脾胃實熱身熱飲水飲食如常用㵼黄散¶
清熱理脾微赤主脾經虚熱飲食難化而不思食用五¶
味異功散以補中健脾色深黄主小便不通鼻中乾燥¶
氣粗衂血乃脾熱𫝊扵肺腎先用濟生犀角地黄湯清¶
熱養血後用地黄丸以滋益腎水色淡白乃脾氣虚弱¶
主泄㵼飲食不化用六君子以調補中氣青色主脾土¶
虚寒肝木所勝用五味異功散加木香炮薑温中平肝¶
○頦間色赤主腎與膀胱隂虚有熱而小便不通用四¶
<pb:KR3e0070_WYG_006-3b>¶
物湯加山梔以養血清熱赤甚主膀胱氣滯而熱結用¶
五淋散以分利其邪若鼻凖微黄兼右腮微赤乃脾肺¶
燥熱不能化生腎水用黄芩清肺飲膀胱隂虚陽無所¶
生用滋腎丸若頦間微赤乃膀胱陽虚隂無所化用六¶
味地黄丸若兼小腹脹滿或隂囊腫脹屬隂虚濕熱壅¶
滯用六味丸加車前子牛膝兼脾肺氣虚不能通調水¶
道者亦用前藥其小便赤色久而尿血亦屬肝腎氣虚¶
有熱用六味地黄丸主之不應則用補中益氣湯益脾¶
<pb:KR3e0070_WYG_006-4a>¶
肺生腎肝若小便後出白津或莖作痛者屬肝經濕熱¶
先用龍膽㵼肝湯後用六味地黄丸○印堂色青黒主¶
腹痛夜啼此脾經虚寒脾屬至隂故夜間腹痛而啼用¶
鈎藤飲色淡白主泄㵼飲食不化屬脾氣虚弱用五味¶
異功散加木香主之○目内色青主肝經風熱發驚若¶
直視呌哭屬肝經實熱用抑肝散兼咬牙頓悶屬虚熱¶
用六味地黄丸色赤主心肝二經發熱抽搐煩躁若小¶
便赤屬小腸實熱用導赤散若驚悸倦怠屬肝經血虚¶
<pb:KR3e0070_WYG_006-4b>¶
用六味地黄丸色黄主脾積少食夜間發熱用四味肥兒¶
丸飲食停滯吐㵼並作用胃苓散去桂加茵蔯山梔自¶
解發搐眼眨屬風熱相摶先用柴胡梔子散後用六味¶
地黄丸眼胞微腫主久咳惡心或脾疳食積用五味異¶
功散補脾肺兼肥兒丸以消積滯或目視不眀或雀目¶
揩拭眉眼此欲生風也急用抑肝散以解之睛尾紅絲¶
乃肝木勝脾土先用四君子加柴胡山梔後用地黄丸¶
○人中色黄主傷食青主乳食不化噯噫酸腐此脾虚¶
<pb:KR3e0070_WYG_006-5a>¶
停滯用平胃散以消積和中色青赤主驚肝氣傷脾用¶
五味異功散加柴胡以平肝補中○唇色白主吐涎嘔¶
逆或吐血便血乃脾氣虚弱不能攝涎統血歸源急用¶
六君子湯調補中氣則諸病自愈切忌涼藥若色赤乾¶
燥而皺者主脾經有熱發熱作渴口中氣臭大便不通¶
燥煩不寐先以清胃散治其熱更以六君子湯加黄連¶
山梔兼補其脾色黄主脾經食積泄㵼飲食不化以六¶
君子湯温補中氣色赤兼白主衂血乃脾肺虚熱不能¶
<pb:KR3e0070_WYG_006-5b>¶
攝血用聖濟犀角地黄湯以清熱補血兼用六君子以¶
補脾氣久不愈用麥門冬散或人参補肺湯○口畔色¶
黄主脾經積熱用清胃散以理脾清熱若唇口搐動主¶
驚熱不安用五味異功散加山梔鈎滕鈎以補脾平肝¶
若口流涎唇色紫乃胃氣虚寒也用益黄散若腹中痛¶
口吐涎水者乃蟲痛也先用蕪荑散後用調中丸不吐¶
涎者乃積痛也但用五味異功散調補胃氣手足並冷¶
用理中湯加烏梅温補中氣則蟲不動而痛自止矣亦¶
<pb:KR3e0070_WYG_006-6a>¶
有積痛者或吐后痛止或去後痛止者宜用消積丸消¶
導積滯佐以異功散調補胃氣○耳前微赤此少陽經¶
風熱也用柴胡梔子散生肝血清肝火微黄主睡中驚¶
悸咬牙因肝脾虚熱宜用四君子加芎歸以安神耳輪¶
乾燥主骨疳蒸熱為腎經虚熱也用六味地黄丸補之¶
若小便後出白津或隂莖痒痛者屬肝經濕熱也先用¶
龍膽㵼肝湯後用六味地黄丸若禀父不足或早近女¶
色致小便濇滯或作痛如淋者急用六味地黄丸補中¶
<pb:KR3e0070_WYG_006-6b>¶
益氣湯滋其化源或大小便道牽痛者尤為虚也亦用¶
前藥加牛膝車前子肉桂救之如手足逆冷或畏寒飲¶
食陽氣虚寒也急加附子多有生者大抵小兒之症多¶
因禀賦臓氣不平或乳食寒暑失宜或姙娠飲食起居¶
六滛七情所致若初病元氣無虧乳食如常發熱壯熱¶
二便秘結作渴飲水卧不露睛者悉屬形病俱寔當治邪¶
氣若病乆元氣已虧食少發熱口乾飲湯嘔吐泄㵼肢¶
體畏寒卧而露睛者悉屬形病俱虚當補正氣况今之¶
<pb:KR3e0070_WYG_006-7a>¶
小兒元氣與昔不同用藥失宜脾胃先傷豈可泥古方¶
而施治哉余故考諸名家宗諸東垣于凡諸症各補以¶
方藥治者能即色以驗其病察病以固其本斯無失矣¶
是以古之治病望色為先也且驚則氣散脉亂不可専¶
診故必兼察色心鑑云若面色未盡當叅之以指脉指¶
脉未盡當叅之以面色色脉兼盡無餘藴矣¶
　　　治驗¶
一小兒瘈瘲啼呌額間青黒此驚風肝木乗脾腹中作¶
<pb:KR3e0070_WYG_006-7b>¶
痛也先用六君子湯加木香柴胡鈎藤鈎啼呌漸緩更¶
加當歸又二劑而安¶
一小兒嘔吐不食手足搐搦痰涎上湧手足指冷額黒¶
唇青此腎水勝心火也用五味異功散加木香炮薑頓¶
安乃去炮薑再劑而愈¶
一小兒煩躁驚悸熱渴飲冷額間色赤此心經實熱所¶
致先用㵼心湯一服稍緩又用柴胡梔子散而瘥¶
一小兒四肢消痩肚腹漸大寒熱嗜卧作渴引飲余曰¶
<pb:KR3e0070_WYG_006-8a>¶
症屬肝脾名為丁奚哺露也以白术散為佐佐以徐氏¶
十全丹月餘諸症漸愈乃以異功散加當歸及六味丸¶
又月餘尋愈¶
一小兒患前症諸疳悉具熱如火炙病狀不能盡述朝¶
用異功散夕用四味肥兒丸月餘諸症稍愈佐以地黄¶
丸自能行立遂朝以地黄丸夕以異功散及蝦蟆丸數¶
服而全愈¶
一小兒四肢消痩肚腹脹大行歩不能狀如蜘蛛頗能¶
<pb:KR3e0070_WYG_006-8b>¶
飲食作渴發熱去後臭穢此脾蔵傷也以十全丹數服¶
諸症漸愈又用異功散肥兒丸調理肢體如常¶
一小兒發熱拘急或四肢瘈瘲左顋色赤此心肝二經¶
風熱相摶先用柴胡清肝散以清心肝之熱次用六味¶
地黄丸以生肝腎之血頓安¶
一小兒發搐啼呌手足指冷左顋青黒此肝脾虚弱腎¶
水反侮脾土用六君子湯加薑桂一劑頓安又以四君¶
子加芎歸及補肝&KR0262;而愈¶
<pb:KR3e0070_WYG_006-9a>¶
一小兒潮熱煩躁左顋青赤此心肝血虚用秘㫖安神¶
丸及四物湯加防風酸&KR0037;仁治之尋愈又用六味地黄¶
丸調補肝腎而痊¶
一小兒潮熱發搐痰涎上湧手足指冷左顋至申酉時¶
青中隐白手足時搐此肝經虚弱肺金所勝而潮搐脾¶
土虚弱而手足冷也用補中益氣湯以調補脾肺用六¶
味地黄丸以滋補肝腎而愈盖病氣有餘當認為元氣¶
不足若用㵼金伐肝清熱化痰則誤矣¶
<pb:KR3e0070_WYG_006-9b>¶
一小兒發熱咳𠻳右顋色赤此肺金有熱用㵼白散而¶
愈復感冐風邪前症更作又加聲重流涕用参蘇飲加¶
杏仁桑皮而愈但右顋仍赤兼額微赤此兼心火乗肺¶
金也用人参平肺散一劑遂痊¶
一小兒五嵗作渴右腮鼻凖微赤或飲冷水或服凉藥¶
即時嘔吐余曰右顋微赤肺經虚熱也鼻凖微赤胃經¶
虚熱也此胃虚不能生肺耳先用四君子加升麻一劑¶
服之而不吐又用白术散二劑而不渴再用四君子四¶
<pb:KR3e0070_WYG_006-10a>¶
劑而安¶
一小兒潮熱煩渴大便乾實氣促咳𠻳右顋色赤此肺¶
與大腸有熱用柴胡飲子一服諸症頓退後因微驚又¶
發搐咬牙頓悶此肝脾氣血虚也用四君子加芎歸鈎¶
藤鈎而愈¶
一小兒咳𠻳惡心鼻塞流涕右顋色青白此脾肺氣虚¶
而外邪所乗先用惺惺散咳𠻳頓安但飲食不思手足¶
指冷此外症雖去而元氣尚虚也用六君子少加升麻¶
<pb:KR3e0070_WYG_006-10b>¶
一劑而痊¶
一小兒腰曲啼呌右顋色青黒此臍腹内痛即盤腸内¶
弔也因脾土虚寒肝木來乗故耳用六君子加木香鈎¶
藤鈎頓痊¶
一小兒發熱飲食少思大便不實常服蘆薈等丸視¶
其鼻赤此寒涼之劑復傷脾土而虚熱也用五味異功¶
散數劑而元氣復¶
一小兒小便不利鼻乾衂血鼻間色赤屬脾肺有熱用¶
<pb:KR3e0070_WYG_006-11a>¶
濟生犀角地黄湯前症已愈後頦間常赤作渴有痰此¶
禀賦腎氣不足用地黄丸而諸症皆瘥¶
一小兒發熱作渴用㵼黄散大便重墜口角流涎仍欲¶
㵼火余曰鼻凖青白多而黄色少屬脾胃虚寒肝木所¶
侮盖口角流涎胃氣不能統攝也大便重墜脾氣不能¶
上升也不信另用涼劑果有眉唇微動四肢微搐余曰¶
此虚極而變慢脾風也用六君子加當歸木香炮薑鈎¶
藤鈎二劑益甚意欲更劑余曰此藥力未及也設前藥¶
<pb:KR3e0070_WYG_006-11b>¶
不對其症禍在反掌矣仍以前藥加炮附子一片服之¶
即安乃去附子又二劑調理而愈¶
一小兒小便不利服五苓散之類不應頦間及左顋色¶
赤乃肝腎虚熱用四物湯加山梔而愈後因感冐悞用¶
發汗小便仍前不利余用補中益氣湯加麥門五味調¶
補脾肺而愈¶
一小兒小便不利及莖中澁痛或尿血石此禀父腎熱¶
為患先用五淋散以䟽導又用滋腎丸地黄丸補其肝¶
<pb:KR3e0070_WYG_006-12a>¶
腎漸愈出痘後小便短赤頦間石顋或赤或白屬肺腎¶
氣虚而熱也用補中益氣湯六味地黄丸而痊¶
一小兒印堂青黒至夜啼搐余謂脾土虚寒用鈎藤飲¶
而安後因驚發搐夜啼用鈎藤飲前症頓止又用異功¶
散而愈¶
一小兒八嵗腹腫脹臍凸出大便下血糞亦似痢小水¶
短少面目皆黄两腮兼赤此食積傷脾又兼肝木所侮¶
脾土盖脾病則肺氣虚而不能生腎水矣故有是症當¶
<pb:KR3e0070_WYG_006-12b>¶
先消導其積滯遂用越鞠丸末加三稜&KR0382;术三錢以淡¶
薑湯調和入酒二匙服之腹中鳴動二便頓利再服二¶
錢腹臍頓消却用大安丸末二錢腹臍全消便血亦止¶
自進薄粥杯許腹中頓痞惡心吐痰不出此脾虚不能¶
腐化而成痰滯也用六君子末二錢以薑湯和服調補¶
胃氣飲食漸進但日晡熱倦腹中覺脹此脾虚故隂分¶
而作用補中益氣湯而痊後復傷食發熱腹脹小便下¶
血服保和丸四服而愈¶
<pb:KR3e0070_WYG_006-13a>¶
一小兒目内色青發搐目直上視呌哭不已或用牛黄¶
清心丸不愈反咬牙頓悶小便遺泄此肝經血氣虚甚¶
故耳余用補中益氣湯及六味地黄丸而痊¶
一小兒發搐目劄屬肝膽經風熱先用柴胡清肝散以¶
清其肝後用六味地黄丸以補其腎而痊¶
一小兒眼胞微腫欬𠻳惡心小便泔白余謂脾疳食積¶
脾氣虚甚也以五味異功散為主佐以四味肥兒丸而¶
愈後不禁飲食視物不眀余曰此脾胃復傷須補養為¶
<pb:KR3e0070_WYG_006-13b>¶
主不信乃服峻厲之劑後變風症竟為不起¶
一小兒唇中青黄噯腐酸氣用平胃散一服宿滯頓化¶
余云不必多藥但節其飲食自愈不信復傷食而噯腐¶
另用尅滯之藥更加吐㵼以致不救惜夫¶
一小兒傷食嘔吐服尅伐之藥嘔中見血用清熱涼血¶
之藥又大便下血唇色白而或青問其故扵余余曰此¶
脾土虧損肝木所乗而然也令空心用補中益氣湯食¶
逺用異功&KR0262;以調補中氣使涎血各歸其源而愈¶
<pb:KR3e0070_WYG_006-14a>¶
一小兒五嵗食粽後咬牙欲吐頃間腹脹昏憒鼻青黄¶
赤此脾土傷而心肝所動食積發厥也先令雞翎探吐¶
出酸物頓醒節其飲食勿藥而愈¶
一小兒生旬日面目青黄此胎黄症姙娠胃熱也用㵼¶
黄散乳調少許即愈後復身黄吐舌仍用前散而安¶
一小兒四嵗發熱飲冷口内生瘡額鼻黄赤吐舌流涎¶
余謂心脾有熱用導赤㵼黄二散而愈後復作余因他¶
往用清熱化痰等藥前症益甚更㺯舌余用異功散加¶
<pb:KR3e0070_WYG_006-14b>¶
鈎藤鈎而安又用六君子湯而愈盖吐舌者為脾經實¶
熱而舌長出也㺯舌者乃脾臓虚熱也令舌時舒而即¶
收也治者審之¶
一小兒三嵗言歩未能牙髪猶少體痩骨立面赤作渴¶
服肥兒丸不應余謂此腎虚疳症乃禀父精氣不足故¶
也盖肥兒丸脾胃經之藥也乆服則腎益虚而疳益甚¶
不信果牙髪漸落余用六味地黄丸加鹿茸五味子半¶
載元氣健而諸症愈¶
<pb:KR3e0070_WYG_006-15a>¶
　¶
　¶
　¶
　¶
　¶
水鏡決云隂陽運合男女成形以分九竅四肢乃生五¶
臓六腑部位各分逆順難眀若憑寸口之浮沉必乃¶
横亡扵孩子須用虎口辨别三闗消詳用藥必無差¶
<pb:KR3e0070_WYG_006-15b>¶
誤未至三嵗㸔虎口及三闗若脉見風闗初病則易¶
治交氣闗則難治交命闗則病深死症又當辨其色¶
如獸驚三闗必青水驚三闗必赤人驚三闗必黒若¶
紫色主㵼痢黄色是雷驚三闗脉通度是極驚之症¶
必死或青或紅有紋如線直者是母食傷脾左右一¶
様者是驚與積齊發紋有三條是肺生風痰或作&KR0732;¶
䶎聲色青是傷寒主痰𠻳色紅主㵼有黒相兼主下¶
痢紅多者赤痢黒多者白痢有紫相兼虎口脉亂乃¶
<pb:KR3e0070_WYG_006-16a>¶
脾胃不和盖脉紋見有五色由其病甚紋色更¶
變至扵純黒者不可得而治矣又當叅辨脉形¶
主之¶
　　　十三指形主症¶
<pb:KR3e0070_WYG_006-17a>¶
¶
<pb:KR3e0070_WYG_006-18a>¶
愚謂古人云小兒為芽兒如草之芽如水之漚然也盖¶
因臓腑脆嫩口不能言最難投劑是以首察面色而知¶
其所屬次騐虎口以辨其所因矣然猶未足以盡病之¶
証故余復註十三指形實為治法之簡便爾若流珠形¶
者主飲食所傷内熱欲吐或腸鳴自痢煩躁啼哭用胃¶
苓膏消飲食分隂陽若食既消而仍吐㵼腸鳴用香砂¶
助胃膏温補脾胃環珠形主脾虚停食胸膈脹滿煩渴¶
發熱用五味異功散加山查枳實健脾消食後用六君¶
<pb:KR3e0070_WYG_006-18b>¶
子湯調養中氣○長珠形主脾傷積滯肚腹作痛寒熱¶
不食先用大安丸消其積滯次以五味異功散健其脾¶
氣○來蛇形主脾胃濕熱中脘不利乾嘔不食此疳邪¶
内作用四味肥兒丸治疳用四君子補脾去蛇形主脾¶
虚食積吐㵼煩渴氣短喘急不食困睡先用六君子湯¶
加山查枳實健脾消積次以七味白术散調補胃氣○¶
弓反裏形主感冐寒邪哽氣出氣驚悸倦怠四肢稍冷¶
小便赤色咳𠻳吐涎先用惺惺散助胃氣祛外邪後以¶
<pb:KR3e0070_WYG_006-19a>¶
五味異功散加茯神當歸養心血助脾氣若外邪既解¶
而驚悸肢冷乃脾氣尚虚宜七味白术散補之若悶亂¶
氣粗喘促哽氣者難治肺虚甚也○弓反外形主痰熱¶
心神恍惚夾驚夾食或食癎風癎脾肺氣虚而風熱痰¶
盛也先以天麻防風丸祛外邪又用五味異功散調中¶
氣○鎗形主風熱生痰發搐驚風先用抱龍丸如未應¶
用牛黄清心丸若𫝊扵脾肺或過用風痰之藥而見一¶
切諸症者専調補脾胃其病自愈○魚骨形主驚痰發¶
<pb:KR3e0070_WYG_006-19b>¶
熱先用抱龍丸如未應屬肝火實熱少用抑青丸隨用¶
六味地黄丸或發熱少食或痰盛發搐乃木尅脾土也¶
用六君子加柴胡調補脾土而制肝木○水字形主驚¶
風食積胸膈煩躁頓悶少食或夜啼痰盛口噤搐搦此¶
脾胃虚弱飲食積滯肝木尅脾土也初患用大安丸消¶
導飲食次以六君子湯加鈎藤鈎補中清肝若已服消¶
食化痰等劑反傷元氣者用四君子加升麻柴胡鈎藤¶
鈎以升補脾胃平制肝木○針形主心肝熱極生風驚¶
<pb:KR3e0070_WYG_006-20a>¶
悸頓悶困倦不食痰盛搐搦先用抱龍丸祛風化痰次¶
用六君子湯加鈎藤鈎平肝實脾○透闗射指主驚風¶
痰熱聚於胸膈乃脾肺虧損痰邪乗聚先用牛黄清心¶
丸清脾肺化痰涎次用六君子湯加桔梗山藥補脾土¶
益肺金透闗射甲主驚風脾土虧損肝木剋制之敗症¶
急用六君子湯加木香鈎藤鈎官桂以温脾土未應即¶
加附子以回陽氣多得生者¶
　流珠只一㸃紅色環珠差大長珠圓長已上非謂圏¶
<pb:KR3e0070_WYG_006-20b>¶
　子總皆紅脉貫氣之如此來蛇即是長珠散一頭大¶
　一頭尖去蛇亦如此分上下朝故曰來去角弓反張¶
　向裏為順向外為逆鎗形直上魚骨分開水字即三¶
　脉並行針形即過闗一二粒米許射甲命脉向外透¶
　指命脉曲裏雖然余常治之亦有不専執其形脉而¶
　投劑者盖但有是症即服是藥而已¶
　　　流珠形症¶
一小兒發熱吐㵼腹脹不乳其紋如流珠此脾胃氣傷¶
<pb:KR3e0070_WYG_006-21a>¶
先用香砂助胃膏後用六君子湯全愈¶
　　　長珠形症¶
一小兒寒熱作嘔飲食不入按其腹乃哭脉紋如長珠¶
此飲食停滯也先用大安丸吐㵼宿滯遂安但唇目搐¶
動大便稀黄此肝邪去而虚熱所廹也用六君子湯加¶
鈎藤鈎而愈¶
　　　環珠形症¶
一小兒胸腹膨脹發熱頓悶脉紋如環珠以手按腹即¶
<pb:KR3e0070_WYG_006-21b>¶
哭此屬脾胃虚而飲食停滯也先用保和丸一服前症¶
如失更加煩渴按其腹不哭矣此宿食去而脾胃復傷¶
也用五味異功散加柴胡治之頓瘳¶
　　　來蛇形症¶
一小兒不時乾嘔乳食不進肚腹膨脹其形如來蛇此¶
脾胃虚而成疳也用四味肥兒丸治疳佐以四君加蕪¶
荑健中而痊後傷飲食吐㵼完榖形氣甚困四肢微搐¶
視其紋如去蛇余曰且不用藥次日吐止但搐而㵼青¶
<pb:KR3e0070_WYG_006-22a>¶
黄此脾土虚而肝木勝用六君子加鈎藤鈎而瘥¶
　　　去蛇形症¶
一小兒未及周嵗氣短喘急乳食少進時或吐乳視其¶
形如去蛇乃脾傷而食積先用六君子加山查枳實漸¶
愈後乳食復傷吐㵼作渴候二日不止與胃苓膏以治¶
吐㵼七味白术散生胃氣而愈¶
　　　弓反外形症¶
一小兒睡卧驚悸發熱痰盛脉形如弓之向外此因驚¶
<pb:KR3e0070_WYG_006-22b>¶
木旺傷脾而食不消也先以天麻防風丸祛風定驚後¶
用五味異功散壯脾止搐而瘥¶
　　　弓反裏形症¶
一小兒沉黙昏倦肢冷驚悸其紋如弓之向裏此脾肺¶
氣虚而外感寒邪也先用惺惺散以解外邪調胃氣諸¶
症頓愈但手足逆冷又用六君子湯調補元氣而安¶
　　　鎗形症¶
一小兒患咳𠻳服牛黄清心丸加喘促腹脹余視其右¶
<pb:KR3e0070_WYG_006-23a>¶
臉赤脉紋形如鎗屬脾氣復傷用六君子湯頓安¶
　　　魚骨形症¶
一小兒沉困發熱驚搐不乳視其脉紋如亂魚骨此風¶
熱急驚之症也先用抱龍少許祛風化痰後用六君子¶
湯加柴胡壯脾平肝而愈¶
　　　針形症¶
一小兒咳𠻳發熱右臉赤色作渴煩悶倦怠少食肚腹¶
作脹脉紋如針此風邪傷肺而飲食傷脾也先用六君¶
<pb:KR3e0070_WYG_006-23b>¶
子湯加桔梗杏仁柴胡一劑諸症少愈後去杏仁柴胡¶
再劑而安¶
　　　水字形症¶
一小兒發熱夜啼乳食不進昏迷抽搐痰盛口禁脉紋¶
如水字此脾肺氣虚風木所乗痰食積扵胸腹也先用¶
大安丸後用六君子加鈎藤鈎而痊¶
　　　透闗射指形症¶
一小兒發熱右臉赤咳𠻳痰盛其脉紋透闗射指余以¶
<pb:KR3e0070_WYG_006-24a>¶
為風邪藴結扵肺而痰作用二陳湯加桑皮杏仁桔梗¶
治之自用發散降火之劑風痰不退發勢益甚余曰此¶
脾肺俱虚治失其宜遂用五味異功散加桔梗四劑漸¶
愈又用六君子湯而痊¶
　　　透闗射甲形症¶
一小兒停食發熱服苓連三稜厚朴等劑飲食日少胸¶
腹膨脹其紋透至指甲用補中益氣湯加木香鈎藤鈎¶
温補脾氣制肝木數劑漸效又用六君子湯加炮薑治¶
<pb:KR3e0070_WYG_006-24b>¶
之而安其泛用金石腦麝祛逐之劑變驚而歿者不能¶
枚舉惜哉¶
　愚謂凡小兒在月内外者調補之藥每服亦不過二¶
　三匙若表散攻代之劑則每服只可匙許而已過多¶
　則反傷元氣餘當量大小虚實加減若乳母之疾致¶
　兒為患當治母為主子少服之後倣此¶
錢氏㵼青丸　治肝經實熱急驚抽搐¶
　　羌活　大黄(煨/)川芎　山梔仁(炒/)龍膽草(酒/炒)當歸¶
<pb:KR3e0070_WYG_006-25a>¶
　　　防風(各等/分)¶
　右為末煉蜜丸芡實大每服半丸煎竹葉湯入砂糖¶
　化下¶
　愚按前方足厥隂經解散肌邪疏通内熱之火也若¶
　大便秘結煩渴飲冷飲食如常者屬形病俱實宜用¶
　此以㵼之若大便調和煩渴飲冷屬病氣實而形氣虚¶
　宜用抑肝散平之若大便不實作渴飲湯飲食少思¶
　肢體倦怠者屬形病俱虚宜用地黄丸補之大抵前症¶
<pb:KR3e0070_WYG_006-25b>¶
　若肝經血虚風熱先用四物湯加鈎藤鈎以生肝血¶
　繼用四君子湯以補脾土若因肝經血燥痰盛用地¶
　黄丸滋腎水生肝木四君子加芍藥實脾土生肺金¶
　若因肺金剋肝木用六君子湯加芍藥實脾土以平¶
　肺金若屢行攻伐而脾土虚寒者急服六君子湯加¶
　丁香補脾胃以培陽氣若因乳母恚怒肝火致兒為¶
　患者母服加味逍遥散子亦吮數滴¶
錢氏地黄丸　治肝疳白膜遮睛㵼血失音身痩瘡疥¶
<pb:KR3e0070_WYG_006-26a>¶
　又治腎怯不言解顱行遲等症一名六味地黄丸¶
　　熟地(八錢/酒洗)山茱茰(肉/)乾山藥(各四/錢)澤㵼　牡丹皮¶
　　　白茯苓(各三/錢)¶
　右為末用地黄膏量加米糊丸桐子大每服二三十¶
　丸空心白湯化下其地黄用生者自製杵膏¶
　愚按前丸治肝經血虚燥熱或腎經虚熱作渴小便¶
　淋秘痰氣上壅或風客淫氣患瘰癧結核或四肢發¶
　搐眼目瞤動或咳𠻳吐血頭目眩暈或咽喉燥痛口¶
<pb:KR3e0070_WYG_006-26b>¶
　舌瘡裂或自汗盜汗便血諸血或禀腎不足肢體痩¶
　弱解顱失音或畏眀下竄五遲五軟腎疳肝疳或早¶
　近女色精血虧耗五臓齊損凡屬腎肝俱虗不足之¶
　症皆宜用此以滋化源其功不能盡述¶
㵼白散　治咳𠻳痰喘面腫身熱¶
　　甘草(炒五/錢)地骨皮(一/两)桑根白皮(炒黄/一两)¶
　右為末每服一二錢入粳米百粒水煎¶
　愚按活人方云喘者肺氣盛而有餘然氣盛當認作¶
<pb:KR3e0070_WYG_006-27a>¶
　氣衰有餘當認作不足盖肺氣盛者肺中之火盛也¶
　有餘者肺中之邪有餘也其脉右寸必浮而有力右¶
　頰色赤前藥所以㵼之世之多不用人参盖泥扵肺¶
　熱還傷肺之說以致誤人多矣前症若乳母感冐風¶
　寒肺經藴熱致兒為患用十味参蘇飲若乳母膏梁¶
　醇酒積熱致兒為患用加味清胃散¶
錢氏㵼黄散(一名㵼/脾散)治脾熱吐舌¶
　　藿香(七/錢)石膏　甘草(炒各/五錢)防風(二/两)山梔仁(炒一/两)¶
<pb:KR3e0070_WYG_006-27b>¶
　右&KR0097;酒微炒為末每服一二錢水煎¶
　愚按前方治脾胃寔熱之法也若作渴飲水肢體壯¶
　熱元氣無虧者宜用之若作渴飲熱㺯舌體温元氣¶
　虚弱者宜五味異功散¶
錢氏瀉心湯　治心經實熱¶
　　黄連¶
　右為末每服一錢臨卧温湯調下¶
　愚按前症若仰面而卧呌哭發熱飲水或發抽搐屬¶
<pb:KR3e0070_WYG_006-28a>¶
　心經實熱宜用前方若合面而睡驚悸上竄咬牙屬¶
　心經虚熱宜用導赤散若因乳母膏粱醇酒致兒發¶
　熱者用加味清胃散令母服子亦飲數滴¶
錢氏益黄散(一名補/脾散)治脾胃虚冷吐㵼¶
　　陳皮(一/两)青皮(五/分)訶子肉(五/分)甘草(炙五/分)丁香¶
　右為末每服二錢水煎¶
　愚按前症若脾土虚寒或寒水侮土而嘔吐泄㵼手¶
　足並冷或痰涎上湧睡而露睛不思乳食宜用此方¶
<pb:KR3e0070_WYG_006-28b>¶
　若因脾土虚弱吐㵼者用六君湯加柴胡如不應或¶
　手足俱冷屬虚寒也更加木香炮薑若因乳母脾虚¶
　肝侮亦治以前藥若乳母鬰怒致兒患前症母服加¶
　味歸脾湯¶
東垣人参安胃散　治脾虚傷熱乳食嘔吐㵼痢¶
　　人参(一/錢)黄芪(二/錢)生甘草　炙甘草(各五/錢)白芍藥(七/分)¶
　　白茯苓(四/分)陳皮(三/分)黄連(炒二/分)¶
　右為末每服二錢水煎¶
<pb:KR3e0070_WYG_006-29a>¶
　愚按東垣先生云益黄散内有丁香青皮辛熱盖為¶
　寒水侮土而設也若因熱藥巴豆之類損其脾胃或¶
　因暑熱傷乳食而成吐㵼口鼻氣熱而致慢驚者宜¶
　服前方¶
錢氏異功散　治吐㵼不食凡虚冷症先與數服以正¶
　胃氣¶
　　人参　茯苓　白术　甘草(炒/)陳皮(各等/分)¶
　右為末每服二三錢薑&KR0037;水煎¶
<pb:KR3e0070_WYG_006-29b>¶
　愚按前方治脾胃虚弱吐㵼不食或驚搐痰盛或睡¶
　而露睛手足指冷或脾肺虚弱咳𠻳吐痰或虚熱上¶
　攻口舌生瘡㺯舌流涎若母有症致兒患此者母亦¶
　當服之¶
十全丹　治丁奚哺露¶
　青皮　陳皮　莪术(煨/)川芎　五靈脂　白豆蔲¶
　　㯽榔　蘆薈(各五/錢)木香　史君子　蝦蟆(炙各/一錢)¶
　右為末猪膽汁浸糕糊丸麻子大每服二十丸米飲¶
<pb:KR3e0070_WYG_006-30a>¶
　下¶
　愚按湯氏云前症因乳哺不調傷損脾胃不思飲食¶
　氣血日損四肢日痩肚腹漸大是名丁奚呼吸少氣¶
　汲汲苦熱謂之哺露屬形病俱虚治以前藥宜佐以¶
　異功散壯脾胃以行藥勢庶可得效也¶
平胃散　治乳食過傷腹鳴嘔吐或米榖不化¶
　　厚朴(姜汁/製)陳皮(各三/两)甘草(炙二/两)蒼术(米泔浸/五两)¶
　右為末每服二錢薑湯調¶
<pb:KR3e0070_WYG_006-30b>¶
　愚按前方若乳食停滯噯腐吞酸嘔噦惡心者宜服¶
　是方若飲食既消脾胃虚弱嘔吐惡心者宜用四君¶
　子湯¶
四君子湯　治脾氣虗損吐㵼少食¶
　　人参　白术　茯苓　甘草(各等/分)¶
　右每服二錢薑&KR0037;水煎¶
　愚按前方若脾胃虚弱或因尅伐之劑致飲食少思¶
　或食而難化或欲作嘔或大便不實者尤宜用之若¶
<pb:KR3e0070_WYG_006-31a>¶
　兼痰𠻳氣逆肢體倦怠面目浮腫宜六君子湯¶
六君子湯即四君子加陳皮半夏治脾胃氣虚吐㵼不¶
　食肌肉消痩或肺虚痰𠻳喘促惡寒或肝虚驚搐眩¶
　暈自汗諸症並宜服此以滋化源¶
二陳湯　治脾虚中脘停痰嘔吐惡心¶
　　半夏(炮/)陳皮(各五/錢)茯苓(二/錢)甘草(炙一/錢)¶
　右每服二錢薑水煎¶
　愚按前方若脾虚痰飲嘔吐惡心用之良驗若因飲¶
<pb:KR3e0070_WYG_006-31b>¶
　食傷胃所致宜用六君子湯調補中氣¶
胃苓湯(為末蜜丸/名胃苓膏)治腸胃受濕嘔吐泄㵼¶
　　白术　茯苓　澤㵼　厚朴　猪苓　陳皮　甘¶
　　草(各等/分)桂(少/許)¶
　右為末每服二錢薑水燈心陳皮煎湯調¶
　愚按前方若停食吐㵼小便短少腹脹作痛宜用此¶
　以分利之更用六君子湯以調補脾胃¶
釣藤飲子　治一切驚風潮搐目視昏迷¶
<pb:KR3e0070_WYG_006-32a>¶
　　獨活　防風　天竺黄　羌活　川芎(各三/錢)升麻¶
　　　麻黄　草龍膽　甘草(炙各/二錢)釣藤鈎(三/錢)蟬殻(五/个)¶
　　(去翅/足)¶
　右為末每服二錢水煎¶
　愚按前方若外感風邪形病俱實者宜用之若形氣¶
　虗而病氣實者宜用惺惺散加釣藤麻黄若外邪既¶
　去而形病俱虗者宜用異功散¶
肥兒丸　治肝疳食積肢體消痩二便不調¶
<pb:KR3e0070_WYG_006-32b>¶
　　㯽榔(二十/个)黄連　神麯　木香(各一两/五錢)麥芽(炒四/两)¶
　　　史君子(酒浸去/皮四两)肉豆蔲(二两/煨)¶
　右為末神麯糊丸麻子大每服二三十丸米飲下¶
　愚按前方若食積五疳發熱口渴大便不調小便不¶
　清或頸項結核髪稀成穂寒熱作渴宜用之若脾胃¶
　稍虚者用五味異功散兼服虗甚者異功散為主佐¶
　以前藥¶
濟生犀角地黄湯　治肺胃鬰熱衂血吐血¶
<pb:KR3e0070_WYG_006-33a>¶
　　生地黄(五/分)犀角(鎊/)赤芍藥　牡丹皮(各一/錢)¶
　右水煎服如無犀角暫以升麻代之¶
　愚按前方若肝脾虚熱吐血衂血便血或發熱作渴¶
　大便秘小便赤宜用之若熱既退而渴血未止或日¶
　晡益甚者隂血虗也四物湯加参术主之若熱既退¶
　而飲食少思肢體倦怠者胃氣虚也四君子加當歸¶
　主之¶
徐氏惺惺散　治外感風寒鼻塞痰𠻳身體發熱¶
<pb:KR3e0070_WYG_006-33b>¶
　　桔梗　細辛　人参　白术　甘草(炙/)𤓰蔞根¶
　　白茯苓(各等/分)¶
　右為末每服二錢入薄荷五葉水煎¶
　愚按前方若感寒邪時氣風熱痰壅咳𠻳或抽搐瘈¶
　瘲痰氣喘促用之若外邪解而病益甚或更兼他症¶
　但調補元氣¶
徐氏加減抱龍丸　治風痰咳𠻳(去天麻即錢/氏抱龍丸)¶
　　雄黄　辰砂(各二/錢)天竺黄(四/錢)麝香(五/分)天麻(六/錢)牛膽¶
<pb:KR3e0070_WYG_006-34a>¶
　　南星(八/錢)¶
　右為末煮甘草糊丸皂角子大三嵗一丸薄荷湯下¶
　愚按前方若風熱痰𠻳或急驚發搐昏睡咬牙形病¶
　俱實宜用此方若初冐風寒咳𠻳痰盛氣喘者屬客¶
　邪内作也先用十味参蘇飲若邪既解而腹脹吐㵼¶
　或發搐咬牙睡而露睛屬脾肺氣虗也用五味異功¶
　散切忌祛痰表散若過服而致前症者尤宜温補脾¶
　肺¶
<pb:KR3e0070_WYG_006-34b>¶
十味参蘇飲　治感冐發熱頭疼傷風咳𠻳傷寒痰飲¶
　凝滯¶
　　人参　紫蘇(各八/分)茯苓　陳皮　半夏　前胡¶
　　枳殻(麩/炒)葛根　桔梗(炒各/六分)木香(五/分)甘草(炒五/分)¶
　右每服二三錢薑水煎¶
　愚按前方雖有参苓補氣而表散之味或多若病久¶
　元氣虗弱者以六君子加桔梗乾葛補而散若因感¶
　外邪而喘𠻳腹脹或飲食少思大便不實者此脾肺¶
<pb:KR3e0070_WYG_006-35a>¶
　之氣虗也必用六君子之類庶無誤矣¶
秘㫖安神丸　治發熱驚啼頰赤壯熱¶
　　牙硝　白茯苓　乾山藥　麥門冬(去心/焙)寒水石¶
　　(煆/)甘草(各五/錢)硃砂(一/两)龍腦(二分/半)¶
　右為末煉蜜丸芡實大每服半丸滚湯化下¶
　愚按前方若口舌生瘡吐舌飲水發熱驚搐啼哭煩¶
　噪面赤屬心經實熱宜用此㵼之若目劄搐搦面青¶
　寒熱屬肝經風熱用六味地黄丸若惡寒飲湯屬脾¶
<pb:KR3e0070_WYG_006-35b>¶
　氣虗弱用異功散若前症益甚兼手足並冷睡而露¶
　睛屬脾胃虚寒用六君子加木香炮薑補之¶
四物湯　治肝脾血虚發熱驚搐瘰癧丹毒¶
　　當歸　川芎(各一/錢)芍藥　熟地黄(各七/分)¶
　右水煎服¶
　愚按前方若血虗發熱或因尅伐或因久病致晡熱¶
　内熱或煩躁不安皆宜服之經又云血生于脾若脾¶
　虚不能生血者宜用四君子加當歸酒炒白芍以補¶
<pb:KR3e0070_WYG_006-36a>¶
　脾¶
白术散　治積痛和胃氣生津液¶
　　人参　白术　藿香葉　木香　甘草　白茯苓¶
　　(各一/两)乾葛(二/两)¶
　右每服二錢水煎¶
　愚按前方若脾胃氣虗作渴飲湯或因吐㵼津液虧¶
　損煩渴引飲或脾胃虚弱腹脹㵼渴㺯舌流涎手足¶
　指冷宜服之以温補脾氣化生津液¶
<pb:KR3e0070_WYG_006-36b>¶
人参平肺散　治心火刑尅肺金咳𠻳發熱口渴痰盛¶
　　入参　陳皮　地骨皮　茯苓　甘草(各一/錢)五味¶
　　(杵炒/四分)知母(炒七/分)桑白皮(炒一/錢)青皮　天門冬(去心/各四)¶
　　(分/)¶
　右水煎服¶
　愚按前方若心火尅肺𫝊為肺痿咳𠻳喘嘔痰涎壅¶
　盛胸膈痞滿咽嗌不利宜用之若因肝木太過而致¶
　當補肺金若因腎水不足當補脾肺若因心火旺而¶
<pb:KR3e0070_WYG_006-37a>¶
　自病當利小便¶
黄芩清肺飲　治肺火燥熱口渴便秘¶
　　黄芩(炒二/錢)梔子(三个杵/碎炒)¶
　右水煎服¶
　愚按前方治肺經隂虚火燥而小便不通若因脾經¶
　有熱當清其脾若因心火尅肺當制其心¶
滋腎丸　治禀父腎虚火燥小便秘赤¶
　　黄栢(酒/炒)知母(酒炒各/一两)肉桂(二/錢)¶
<pb:KR3e0070_WYG_006-37b>¶
　右為末丸桐子大每服百丸空心白滚湯下¶
　愚按前方若禀父腎虚發熱便赤或足熱腿軟熱在¶
　下焦血分最宜此藥如不應或脾肺燥熱所致並宜¶
　六味丸以滋其化源¶
清胃散　治胃火牙痛或連頭面¶
　　升麻(五/分)生地黄　牡丹皮　黄連(炒/)當歸(各三/分)¶
　右水煎服¶
　愚按前方治脾胃實火作渴口舌生瘡或唇口腫痛¶
<pb:KR3e0070_WYG_006-38a>¶
　齒齦潰爛焮連頭面或惡寒發熱或重舌馬牙吐舌¶
　流涎之類子母並宜服若因胃氣虚弱或因寒涼尅¶
　伐胃氣虚熱而口舌生瘡或㺯舌發熱飲食少思或¶
　嘔吐困睡大便不實流涎齦爛者用五味異功散¶
補中益氣湯　治中氣虚弱體疲食少或發熱煩渴等¶
　症¶
　　人参　黄芪(各八/分)白术　炙甘草　陳皮(各五/分)升¶
　　麻　柴胡(各二/分)當歸(一/錢)¶
<pb:KR3e0070_WYG_006-38b>¶
　右薑&KR0037;水煎空心午前服¶
　愚按前方若因藥尅伐元氣虗損惡寒發熱肢體倦¶
　怠飲食少思或兼飲食勞倦頭痛身熱煩躁作渴脉¶
　洪大弦虚或微細軟弱右闗寸獨甚亦宜用之大凡¶
　乆病或過服尅伐之劑虧損元氣而諸症悉具者最¶
　宜前湯調補若母有前症致兒為患者尤宜用之¶
天麻防風丸　治驚風身熱喘粗多睡驚悸手足搐掣¶
　　天麻　防風　人参(各三/两)蝎尾(去毒/半两)甘草　硃砂¶
<pb:KR3e0070_WYG_006-39a>¶
　　　雄黄(各一/錢半)牛黄(一/錢)麝香(五/分)殭蠶(炒一/錢半)¶
　右為末煉蜜丸櫻桃大朱砂為衣每一丸薄荷湯下¶
　愚按前方若因外邪所感風痰壅盛而患急驚者宜¶
　用此藥驅散之若因肝脾氣虚風痰壅盛而患似前¶
　症用異功散調補之若因脾氣虚肝木所乗而患慢¶
　驚者宜用異功散加薑桂温補之不應急加附子¶
五淋散　治膀胱有熱水道不通或小腹腫脹者¶
　　赤茯苓　赤芍(各五/分)山梔(炒/)當歸(各三/分)甘草(二/分)¶
<pb:KR3e0070_WYG_006-39b>¶
　右用燈心十莖水煎服¶
　愚按前方果因積熱壅滯而小便不通者宜用是藥¶
　治之若過用寒涼損其陽氣而不能化生者用四君¶
　子以滋脾肺若禀賦足三隂虚損而患前症者宜用¶
　六味地黄丸加車前子補而通之未應更加牛膝最¶
　忌踈導¶
消積丸　治食積面黄大便酸臭¶
　　砂仁(十二/箇)丁香(九/箇)烏梅(三/个)巴豆(二粒去/油取霜)¶
<pb:KR3e0070_WYG_006-40a>¶
　右為末糊丸黍米大每服二三丸温水下¶
　愚按前方温胃消導之若食積既去重劑而脾氣虧¶
　損發熱作渴肢體倦怠飲食少思者當叅前五味異¶
　功七味白术二方按法主治¶
温脾散　治脾氣虚寒口角流涎¶
　　半夏麯　丁香　木香(各一/两)乾薑(炮/)白术　陳皮¶
　　(各半/两)¶
　右為末每服二錢米湯調¶
<pb:KR3e0070_WYG_006-40b>¶
　愚按前方温補脾胃之良劑若口渴飲熱肢體倦怠¶
　而流涎者宜用異功散加炮薑若肢體發熱作渴飲¶
　水而流涎者宜用㵼黄散¶
保和丸　治飲食停滯胸膈痞滿噯氣吞酸或吐㵼腹¶
　痛(加白术即/大安丸)¶
　　神麯(炒/)山查　半夏　茯苓(各一/两)陳皮　連翹¶
　　蘿蔔子(炒各/五錢)¶
　右為末粥丸桐子大每服二三十丸白湯送下¶
<pb:KR3e0070_WYG_006-41a>¶
　愚按前方行氣尅滯之劑若元氣未虧暴停乳食而¶
　致斯症者宜用此消導之若元氣虗弱而乳食所傷者¶
　必調補胃氣為主而佐以消導若乳食已消而作嘔¶
　者乃胃氣被傷當用異功散補之不宜仍用前藥重¶
　損胃氣治者審之¶
助胃膏　治脾胃虗寒吐㵼等症¶
　　人参　白术(炒/)白茯苓　甘草(炙/)丁香(各五/錢)砂仁¶
　　(四十/箇)木香(三/錢)白豆蔲(十四/箇)乾山藥(一/两)肉豆&KR0371;(四箇/煨)¶
<pb:KR3e0070_WYG_006-41b>¶
　右為末蜜丸芡實大每服十丸米飲化下¶
　愚按前症若吐㵼酸穢是乳食内停也宜用保和丸¶
　以消導之若吐㵼乳食難化是脾胃虗弱也用異功¶
　散以調補之若吐㵼少食腹痛惡心脾胃俱虗也用¶
　六君子加木香以培補若睡而露睛手足並冷或寒¶
　戰咬牙脾胃虚寒也用六君子加木香炮薑以温補¶
　如不應宜急加附子以回陽¶
牛黄丸　治風癎昏悶抽搐潮熱¶
<pb:KR3e0070_WYG_006-42a>¶
　　牛黄(胆/製)全蝎　蟬蛻(各二/錢半)防風　白附子　天麻¶
　　　殭蠶(炒各/錢半)麝香(少/許)¶
　右為末煑&KR0037;肉杵丸菉豆大煎荆芥生薑湯下¶
　愚按前方兼治風痰咳𠻳喘促發熱驚悸不寜實祛¶
　風化痰散氣之藥審有是症而用之其功效如形響¶
　也若脾肺氣虚而痰涎壅盛肝脾血虗而驚癎抽搐¶
　必當以固本為主不可泛用恐虗其虚而益其患也¶
　治者慎之¶
<pb:KR3e0070_WYG_006-42b>¶
柴胡飲子　治一切肌熱積熱或汗後餘熱(即宣眀柴/胡飲子)¶
　　黄芩(炒/)甘草　大黄(炒/)芍藥(炒/)柴胡　人参　當¶
　　歸(各等/分)¶
　右薑水煎服¶
　愚按前方若腸胃壅滯大便秘結作渴飲水表裏實¶
　熱者用之若汗後發熱屬血虚氣無所附而浮扵外¶
　切不可用治者審焉¶
歸脾湯　治脾血虧損健忘驚悸等症¶
<pb:KR3e0070_WYG_006-43a>¶
　　人参　黄茋　茯神(去木各/一錢)甘草(炒五/分)白术(炒一/錢)¶
　　木香(五/分)逺志(去/心)酸&KR0037;仁(炒/)龍眼肉　當歸(各一/錢)¶
　右水煎服¶
　愚按前方若乳母憂思傷脾血虚發熱食少體倦或¶
　脾不能攝血以致妄行吐下或健忘怔忡驚悸少寐¶
　或心脾作痛自汗盜汗或肢體腫痛大便不調或經¶
　候不凖晡熱内熱或蠒唇流注等症致兒為患者用¶
　之令子母俱服¶
<pb:KR3e0070_WYG_006-43b>¶
八味地黄丸即六味地黄丸加肉桂附子各一两¶
　愚按前方治禀賦命門火衰不能生土以致脾土虚¶
　寒或飲食少思或食而不化臍腹疼痛夜多漩溺等¶
　症經云益火之源以消隂翳此之謂也或乳母命門¶
　火衰兒飲其乳致前症者子母並宜服之¶
加減八味丸即六味地黄丸加肉桂一两五味子四两¶
　愚按前方治禀父腎隂不足或吐㵼乆病津液虧損¶
　口乾作渴或口舌生瘡两足發熱或痰氣上湧或手¶
<pb:KR3e0070_WYG_006-44a>¶
　足厥冷等症¶
八珍湯即前四君四物二湯合方也¶
　愚按前方治氣血俱虚隂火内熱或因尅伐之劑脾¶
　胃虧損肌肉消痩等症¶
十全大補湯即八珍湯加黄茋肉桂¶
　愚按前方治氣血虚弱或禀賦不足寒熱自汗食減¶
　體痩發熱作渴頭痛眩暈最宜用之¶
加味逍遥散(去牡丹皮山/梔名逍遥散)治肝脾血虚等症¶
<pb:KR3e0070_WYG_006-44b>¶
　　當歸　甘草(炙/)芍藥(酒/炒)茯苓　白术(炒/)柴胡(各一/錢)¶
　　牡丹皮　山梔(炒各/七分)¶
　右水煎服¶
　愚按前方若乳母肝脾血虗内熱或遍身搔痒寒熱¶
　或肢體作痛頭目昏重或怔忡頰赤口燥咽乾或發¶
　熱盜汗食少不寐或口舌生瘡耳内作痛或胸乳腹¶
　脹小便不利致兒為患尤宜用之¶
九味龍胆㵼肝湯　治肝經濕熱或嚢癰下疳便毒小¶
<pb:KR3e0070_WYG_006-45a>¶
　便濇滯或隂囊作痛小便短少(愚製/)¶
　　車前子(炒/)木通　當歸尾　澤㵼(各五/分)甘草　黄¶
　　芩(炒/)生地黄　山梔(各三/分)龍膽草(酒炒/五分)¶
　右水煎服(即龍膽/㵼肝湯)¶
抑肝散　治肝經虚熱發搐或發熱咬牙或驚悸寒熱¶
　或木乗土而嘔吐痰涎腹脹少食睡卧不安(愚製/)¶
　　軟柴胡　甘草(各五/分)川芎(八/分)當歸　白术(炒/)茯苓¶
　　　鈎藤鈎(各一/錢)¶
<pb:KR3e0070_WYG_006-45b>¶
　右水煎子母同服¶
梔子清肝散(一名柴胡/梔子散)治三焦及足少陽經風熱耳内¶
　作痒生瘡或出水疼痛或胸乳間作痛寒熱往來(愚/)¶
　(製/)¶
　　柴胡　梔子(炒/)丹皮(各一/錢)茯苓　川芎　芍藥¶
　　當歸　牛蒡子(炒各/七分)甘草(三/分)¶
　右水煎服若太陽頭痛加羌活¶
柴胡清肝散　治鬢疽及肝膽三焦風熱怒火之症或¶
<pb:KR3e0070_WYG_006-46a>¶
　項胸作痛瘡毒發熱(愚製/)¶
　　柴胡(一錢/半)黄芩(炒/)人参　川芎(各一/錢)山梔(炒一/錢半)連¶
　　翹　甘草(各五/分)桔梗(八/分)¶
　右水煎服¶
小柴胡湯(加山梔牡丹皮/名加味小柴胡)治傷寒温熱身熱惡風頭疼¶
　項强四肢煩疼往來寒熱嘔噦痰實中暑瘧疾並服¶
　之(閻註/)¶
　　柴胡(二/錢)黄芩(炒一/錢半)人参　半夏(各七/分)甘草(炙五/分)¶
<pb:KR3e0070_WYG_006-46b>¶
　右薑水煎服¶
　愚按前方若肝膽經風熱肝火瘰癧寒熱往來日晡¶
　發熱潮熱身熱不欲飲食或怒火口苦耳聾咳𠻳或¶
　脇痛胠滿小便不利或㵼泄吐酸苦水或肢體搐動¶
　唇目抽劄並宜用之¶
砭法　治丹毒疔瘡紅絲走散或時毒瘀血壅盛或色¶
　赤走散用細磁器擊碎取有鋒芒者以筯劈開頭夾¶
　之麻線纒定两指輕撮筋稍令磁芒正對患䖏懸寸¶
<pb:KR3e0070_WYG_006-47a>¶
　許再用筯頻擊之令毒血遇刺即出凡毒血凝滯扵¶
　外真氣不能勝散者急用此法以去之否則為害甚¶
　矣¶
蕪荑散　治蟲動腹痛¶
　　白蕪荑(炒/)乾漆(炒煙盡/各等分)¶
　右為未每服三五分發時米飲調下¶
　愚按前症乃臓腑虗弱或胃冷胃熱而動往來攻心¶
　作痛呌哭仰身揮手心神悶亂吐涎沬或清水肌痩¶
<pb:KR3e0070_WYG_006-47b>¶
　沉黙皆其症也保生方云蛔蟲乃九蟲之一人腹中¶
　皆有之其外症腹上青筋惡心吐水面無正色唇緩¶
　而白目無睛光若蟲食上部則上唇内有白㸃蟲食¶
　下部則下唇内有白㸃腹中諸蟲朔日後其頭向上¶
　望日後其頭向下如急扵用藥先以肉物近兒烹炙¶
　使聞香味蟲頭亦向上則藥易效¶
調中丸　治泄㵼青白腹痛腸鳴嘔吐酸水不思乳食¶
　　人参　甘草(炒/)白术(炒各/五錢)乾薑(四錢/炒)¶
<pb:KR3e0070_WYG_006-48a>¶
　右為末薑汁麺糊丸菉豆大每服二三十丸米飲下¶
　愚按前方一名温中丸即人参理中丸也若腎水侮土而¶
　虚寒者加半夏茯苓陳皮或嘔吐更加藿香泄㵼加¶
　木香¶
香連丸　治諸痢并水㵼¶
　　黄連(二十/两淨)吳茱茰(十两/浄)木香¶
　右將前二味用熱水拌和入磁器内置熱湯中同炒¶
　黄連至紫色去茱茰用黄連為末每末四两入木香¶
<pb:KR3e0070_WYG_006-48b>¶
　末一两和匀淡醋糊丸黍米大每服二十丸白湯下¶
朱砂安神丸　治心疳及怔忡心下煩躁¶
　　朱砂(四/錢)黄連(五/錢)生地(五錢/杵膏)生甘草(二錢/五分)¶
　右為末用米糊丸黍米大每服十丸白湯下¶
人参補肺湯　治肺症因腎水不足虚火上炎咳吐膿¶
　血發熱作渴小便不利¶
　　人参　黄茋　白术　茯苓　陳皮　當歸　山¶
　　茱茰(肉/)山藥　五味子(杵/炒)麥門冬　甘草(炒各/五分)熟¶
<pb:KR3e0070_WYG_006-49a>¶
　　地黄　牡丹皮(一/錢)¶
　右作二三服水煎¶
補肝散　治肝經氣虗吐血矢血或两脇脹滿筋急面¶
　青小腹脹痛或两目不眀不時呌噉¶
　　山茱茰(肉/)當歸　五味子(杵/炒)山藥　黄茋(炒/)川芎¶
　　　木瓜(各五/錢)熟地黄　白术(各二/錢)獨活　酸&KR0037;仁¶
　　(炒各/一錢)¶
　右為末每服一錢水煎¶
<pb:KR3e0070_WYG_006-49b>¶
越鞠丸　治乳母六鬰𫝊兒為患或胸滿吐酸齒痛瘡¶
　疥等症¶
　　蒼术　神麯(炒/)香附子　山查　山梔(炒/)撫芎¶
　　麥芽(炒各/等分)¶
　右為末水調神麯糊丸桐子大每服二三十丸白滚¶
　湯下子母並服¶
麥門冬散　治脾肺氣虚有熱吐血衂血乆不愈者¶
　麥門冬　黄茋(炒一/两)當歸　人参　生地黄(各五/錢)¶
<pb:KR3e0070_WYG_006-50a>¶
　　五味子(杵炒/十粒)¶
　右分五服水煎¶
楊氏十全丹　治丁奚哺露(說見前十/全丹下)¶
　　㯽榔　枳殻(麩/炒)青皮　陳皮　三稜(煨/)&KR0382;术　砂¶
　　仁(各一/两半)丁香(二錢/半)木香(二/錢)香附(一/两)¶
　右為末神麯糊丸黍米大每服二十丸米飲下¶
四味肥兒丸(一名小/肥兒丸)治食積脾疳目生雲翳或两耳出¶
　膿或口舌生瘡牙根腐爛身痩生瘡或小便澄白腹¶
<pb:KR3e0070_WYG_006-50b>¶
　大筋青一切疳症¶
　　黄連(炒/)蕪荑(炒/)神麯　麥牙(炒各/等分)¶
　右為末水糊丸桐子大每服一二十丸空心白滚湯¶
　下¶
蟾蜍丸　治無辜疳症一服虚熱退二服煩渴止三服¶
　㵼痢愈¶
　蟾蜍(一枚夏月溝渠中取腹/大不跳不鳴身多㿔者)¶
　右取糞蛆一杓置桶中以尿浸之却將蟾蜍跌死投¶
<pb:KR3e0070_WYG_006-51a>¶
　與蛆食一晝夜用布袋盛蛆置急流中一宿取出瓦¶
　上焙乾為末入麝香少許粳米飯丸麻子大每服二¶
　三十丸米飲下其效如神¶
栁華散　治熱毒口瘡¶
　　黄栢(炒/)蒲黄　青黛(真正/者)人中白(煆各/等分)¶
　右為末敷之¶
抱龍丸　治傷風温疫身熱昏睡風熱痰實壅𠻳又治¶
　驚風潮抽及蠱毒中暑¶
<pb:KR3e0070_WYG_006-51b>¶
　　雄黄(二錢/五分)辰砂(另研/五錢)天竺黄(一/两)牛膽南星(四/两)麝香¶
　　(五分/另研)¶
　右為末煎甘草膏丸芡實大每服一丸白湯化下¶
　愚按前方化痰祛邪清熱之功居多屬肝心實熱而¶
　致者用之殊效若脾肺虚熱而見昏睡痰𠻳當用寳¶
　鑑天麻散調補元氣¶
製附子法¶
　附子重一两三四錢有蓮花瓣頭圓底平者先備童¶
<pb:KR3e0070_WYG_006-52a>¶
　便五六碗將附子放在竈上炙良乆乗熱投童便中¶
　浸五七日候潤透揭去皮切四塊仍浸二三日用粗¶
　紙數層包之浸濕埋灰火半日取出切片檢有白星¶
　者瓦上炙至無白星為度如急用即切大片用童便¶
　煮二三沸熱瓦熟用之¶
　¶
　¶
　¶
<pb:KR3e0070_WYG_006-52b>¶
　¶
　¶
　¶
　¶
　¶
　¶
　¶
薛氏醫案卷六¶
