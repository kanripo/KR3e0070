# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.559232
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷五十九
<pb:KR3e0070_WYG_059-1a>¶
欽定四庫全書¶
　薛氏醫案卷五十九¶
　　　　　　　　　　　　　明　薛已　訂¶
　　保嬰撮要六¶
　　　發熱症¶
小兒之熱有心肝脾肺腎五臟之不同虛實温壯四者¶
之不一及表裏血氣隂陽浮陷與夫風濕痰食各當詳¶
之心熱者頟上先赤心煩心痛掌中熱而噦或壯熱飲¶
<pb:KR3e0070_WYG_059-1b>¶
水己午時益甚肝熱者左頰先赤便難轉筋尋衣捻物¶
多怒多驚四肢困倦寅卯時益甚脾熱者鼻上先赤怠¶
惰嗜卧身熱飲水遇夜益甚肺熱者右頰先赤手搯眉¶
目喘咳寒熱飲水日西熱甚腎熱者頦下先赤兩足熱¶
甚骨蘇蘇如蟲蝕熱甚不能起於牀夜間益甚仍當辨¶
其虛實實則靣赤氣粗口燥唇腫作渇飲冷大小便難¶
或掀衣露體煩啼暴呌伸體而卧睡不露睛手足指熱¶
宜用表下虛則靣色青白恍惚神緩口中虛冷嘘氣軟¶
<pb:KR3e0070_WYG_059-2a>¶
弱喜熱惡寒泄瀉多尿或乍涼乍温怫鬰驚悸上盛下¶
泄夜則虛汗屈體而卧睡而露睛手足指冷宜用調補¶
壯熱者肢體大熱熱不已則發驚癎温熱者肢體微熱¶
熱不已則發驚搐隂虛則内熱陽盛則外熱以手輕捫¶
之則熱重按之不熱此皮毛血脉之熱熱在表也重按¶
之筋骨之分則熱輕手則不熱此筋骨之熱熱在裏也¶
不輕不重按之而熱此肌肉之熱熱在表裏之間也以¶
虚實分属表裏而言之壯熱惡風寒為元氣不充表之¶
<pb:KR3e0070_WYG_059-2b>¶
虛熱也壯熱不惡風寒為外邪所客表之實熱也壯熱¶
飲湯為津液短少裏之虚熱也壯熱飲水為内火銷鑠¶
裏之實熱也若夫内外皆熱則喘而渇齒乾煩寃腹滿¶
四肢熱逢風寒如炙於火能冬不能夏是皆陽盛隂虚¶
也脉尺寸俱滿為重實尺寸俱弱為重虛脉洪大或緩¶
而滑或數而鼓此熱盛拒隂雖形症似寒實非寒也熱¶
而脉數按之不鼓此寒盛格陽雖形症似熱實非熱也¶
發熱惡熱大渇不止煩燥肌熱不欲近衣其脉洪大按¶
<pb:KR3e0070_WYG_059-3a>¶
之無力或兼月痛鼻乾者此血虛發躁也當補其血如¶
不能食而熱自汗者氣虛也當補其氣仲景論内外不¶
足發熱自汗之症禁不可發汗如飲食勞役雖病發熱¶
誤發其汗則表必虛也身熱而汗出者風也發熱身疼¶
而身重黄者濕也增寒發熱惡風自汗脉浮胸痞者痰¶
也發熱頭痛脉數者食也寸口脉微為陽不足隂氣上¶
入陽中則惡寒尺脉弱為隂不足陽氣下入隂中則發¶
熱隂陽不歸其分則寒熱交爭也晝則安静夜則發熱¶
<pb:KR3e0070_WYG_059-3b>¶
煩躁是陽氣下陷入隂中也晝則發熱煩躁夜則安静¶
是重陽無隂也當亟瀉其陽峻補其隂至若身熱脉弦¶
數戰慄而不惡寒者癉瘧也發熱惡寒脉浮數也温病¶
也若四肢發熱口舌咽乾是火熱乗土位濕熱相合故¶
煩躁悶亂也若身體沉重走注疼痛乃濕熱相摶風熱¶
鬱而不得伸也心熱則用瀉心湯導赤散安神丸肝熱¶
則用瀉青丸柴胡飲子脾熱則用瀉黄散肺熱輕則用¶
瀉白散重則用凉膈散及地骨皮散腎熱則用滋腎丸¶
<pb:KR3e0070_WYG_059-4a>¶
實熱則宜疏下虛熱則宜調補壯熱者導赤散温熱者¶
㵼黄散若肢體熱輕則用惺惺散重則用羌活散之類¶
大便秘者二黄犀角散餘熱不退者地骨皮散骨節疼¶
痛者梔子仁湯宿滯内作者紫霜丸肝火内熱者龍膽¶
草湯隂盛隔陽而熱者人參理中湯肝經血虚生風而¶
搐者用四物天麻釣藤鈎若熱藴便秘者四順清凉飲¶
熱而二便調和風邪藴結於表而發者用惺惺散加麻¶
黄汗之汗後血虚而熱益甚者六神散加粳米汗後氣¶
<pb:KR3e0070_WYG_059-4b>¶
虛而惡寒發熱者補中益氣湯汗後隂虚陽無所附而¶
熱者用四物湯加參茋汗後陽虛隂無所附而熱者用¶
四君湯加芎歸嬰兒諸熱其因别症而作者當從所重¶
而治之或乳母七情厚味飲食停積遺熱於兒或兒嗜¶
食甘肥衣衾過煖或頻浴熱湯積熱於内為患者各當¶
詳之蓋小兒臟腑脆弱元氣易虛補泄宜用輕和之劑¶
庻無變症若乳下嬰兒當兼治其母仍參諸熱症治之¶
　　治驗¶
<pb:KR3e0070_WYG_059-5a>¶
　一小兒夜間發熱天明如故或小腹作痛飲食少思¶
　靣色痿黄熱時靣赤不時飲湯此食積所致用下積¶
　丸治之而消又用白术散調理而安¶
　一小兒飲食停滯腹痛作嘔用大安丸而愈飲食雖¶
　進其腹仍痛用六君山查神麯痛少止余以為脾氣¶
　傷而飲食難化乃去前二味服六君子四劑而愈後¶
　又傷食仍服前藥痛止而至暮發熱用六君柴胡升¶
　麻而痊此由脾虛下陷不能升發故至暮發熱也¶
<pb:KR3e0070_WYG_059-5b>¶
　一小兒發熱飲食少思大便不實常服蘆薈等丸視¶
　其鼻赤此寒凉之劑復傷脾至而虛熱也用五味異¶
　功散數劑而愈¶
　一小兒十三歲内熱晡熱形體倦怠食少作渇此禀¶
　賦怯弱之虛熱也用地黄丸異功散補之不越月而¶
　痊¶
　一小兒十四歲而近女色發熱吐痰至有室兩目羞¶
　明頭覺脹大用地黄丸料加五味子當歸黄茋煎服¶
<pb:KR3e0070_WYG_059-6a>¶
　及補中益氣湯得慎疾而瘥¶
　一小兒十四歲肢體倦怠發熱晡熱口乾作渇吐痰¶
　如湧小便淋瀝靣目赤色身不欲衣此禀腎不足而¶
　虛熱也用補中益氣湯六味丸而愈¶
　一小兒五歲發熱作渇右顋鼻凖微赤或與冷水凉¶
　藥即時嘔吐余曰右顋微赤肺經虛熱也鼻凖微赤¶
　胃經虛熱也先用四君升麻一劑吐止又用白术散¶
　二劑而不渇更用四君子湯四劑而安¶
<pb:KR3e0070_WYG_059-6b>¶
　一小兒九歲發熱作渇用瀉黄散大便重墜口角流¶
　涎彼欲瀉火余曰鼻凖青白脾胃虛寒肝木所侮也¶
　口角流涎脾氣不能攝也大便重墜胃氣不能升也¶
　不信竟服凉藥眉唇微動四肢微搐復求治余曰此¶
　虚極而變慢脾風矣用六君炮薑當歸木香釣藤鈎¶
　二劑益甚欲求更劑余曰藥力未及耳又加炮附子¶
　一片即安後去附子二劑而愈¶
　一小兒四歲停滯腹痛發熱用大安丸而飲食進又¶
<pb:KR3e0070_WYG_059-7a>¶
　用六君山查神麯四劑而痛止復傷食至暮復熱用¶
　六君柴胡山梔升麻而痊此脾虛兼肝火之治法也¶
　一小兒發熱體瘦夜間遺尿日間頻數此禀脾腎不¶
　足用補中益氣湯加補骨脂及地黄丸加鹿茸治之¶
　而痊畢姻後小便頻數作渇發熱服補隂丸等藥發¶
　熱尤甚小便如淋用補中益氣湯六味地黄丸而愈¶
　一小兒體瘦腹大發熱嗜卧作渇引飲先用白术散¶
　為主佐以四味肥兒丸諸症漸愈又用異功散六味¶
<pb:KR3e0070_WYG_059-7b>¶
　丸而愈¶
　一小兒十四歲傷食發熱服消食丸胸腹膨脹發熱¶
　作渇此脾氣復傷也先用四君升麻柴胡飲食漸進¶
　用補中益氣湯而愈後因勞心發熱少食用四君升¶
　麻柴胡而愈¶
　一小兒傷風咳嗽服參蘇飲加痰盛喘急腹脹不食¶
　此脾肺虛而復傷也用六君柴胡桔梗一劑諸症頓¶
　愈用六君子湯而痊¶
<pb:KR3e0070_WYG_059-8a>¶
　一女子十四歲發熱至夜益甚久不愈左闗脉弦數¶
　右闗脉微按之亦弦此肝火血熱脾胃虛弱先用四¶
　物二連湯加柴胡山梔牡丹皮二劑熱稍退又二劑¶
　熱頓退再用加味逍遥散白术加三錢數劑而痊¶
　嘉靖癸丑閏三月渠下第北歸犬子麟孫方病瀉不¶
　食遍體如焚胸滿腹冷痛日夜不成寢或投以山查¶
　枳殻中氣愈弱瀉愈甚不食至累月日進米飲一半¶
　甌或糕餌&KR0037;栗少許稍過節度則肢體熱益壯腹痛¶
<pb:KR3e0070_WYG_059-8b>¶
　不解奄奄喘息旦暮不保矣立齋先生枉視之則曰¶
　此胃虛不能納脾濕不能運病在戊巳深且久兼木¶
　氣所乗脫服攻治之藥則殆矣亟用補中益氣湯數¶
　裏熱稍退㵼不食如初先生復曰此勿亟惟胃氣漸¶
　復濕漸除當自得效耳改用六君兼補中湯仍服八¶
　味丸生命門火以滋脾土如是三月諸症悉退納榖¶
　倍常日惟稍遇形役或記誦心勞則潮熱遄發先生¶
　復授以歸脾方加梔柴二種熱尋止形氣日充甲寅¶
<pb:KR3e0070_WYG_059-9a>¶
　七月偶觸暑飲冷前症復作間發瘧疾熱晝夜不止¶
　先生曰此虛寒偪陽法當舎時從症用補中湯多加¶
　炮薑益以生薑二兩及口而瘧止靣色青黄相錯更¶
　患痢或謂參茋炮薑不宜先生哂之且曰此固虛弱¶
　自利耳徃嘗謂戊巳受病木氣乗之此青黄二色非¶
　正形耶仍用補中益氣多加柴胡參术數日而痢止¶
　餘症亦漸解脫惟吾兒襁褓失母渠每姑息之故其¶
　惟外温而中易怒渠少孤遭家多難藜藿恒不充兒¶
<pb:KR3e0070_WYG_059-9b>¶
　㓜多病失調養故形怯而胃弱致疾之原其所由來¶
　者漸矣先生洞微燭幽知其病深且久而堅持獨見¶
　以袪攻治之惑吾兒再造之慈何幸得此於先生哉¶
　先生之曾大父與先廷評公為中表兄弟先君與先¶
　生同宦㳺京師末年尤敦泉石之雅先生盛徳及於¶
　犬子能使先人後嗣永存區區志感誠不能盡萬分¶
　之一也是嵗冬十月望眷晩生張慕渠頓首頓首¶
　嘉靖甲寅敬臣之女年十二患脾胃素弱自夏入秋¶
<pb:KR3e0070_WYG_059-10a>¶
　時㵼時止小腹微痛至八九月間遂成疳積之症發¶
　熱凡二十餘日不止汗泄熱解汗已復熱自中脘至¶
　小腹膨脹堅直大便溏氣喘咳嗽作噯俱晝輕夜重¶
　徹夜煩躁不睡鼻塞眼暗讝語其母以為必死矣立¶
　齋先生診之曰脉浮大而無根此大虛證也非獨參¶
　湯不可乃用參一兩加熟附三分煨生薑三片日進¶
　二劑仍併渣煎服之大下疳積其氣甚腥腹漸寛熱¶
　漸減脉漸斂然手猶尋捻不已鼻孔出血先生曰此¶
<pb:KR3e0070_WYG_059-10b>¶
　肝證也煎六味丸料與一服如脫乃晝服獨參參薑¶
　附湯夜服六味丸料脉漸有根諸證漸退先此手足¶
　恒熱至是乃始覺寒先生喜曰此病邪盡退而真氣¶
　見矣然猶飲食不進乃單用六君子湯加炮薑遂能¶
　食咳嗽獨甚與補中益氣湯嗽遂止夜始有睡凡弱¶
　女之得生皆先生力也向非先生卓有定見専治其¶
　本而其末自愈則奄奄一息之軀豈堪雜劑之攻擊¶
　哉其為丘中之骨蓋必然矣敬臣感激之餘無由以¶
<pb:KR3e0070_WYG_059-11a>¶
　報敬書施療之顛末以附醫録庶不泯先生之功且¶
　以告同患此者幸無所悞亦推廣先生一念之仁於¶
　萬一云爾孟冬望日眷晩生王敬臣&KR0592;首拜書¶
敗毒散　治傷風瘟疫風濕頭目昏眩四肢作痛增寒¶
　壯熱項强睛疼或惡寒咳嗽鼻塞聲重¶
　　柴胡　前胡　川芎　枳殻(炒/)羌活　獨活　茯¶
　　苓　桔梗　人參(各一/兩)甘草(半/兩)¶
　右每服二錢生薑薄荷水煎¶
<pb:KR3e0070_WYG_059-11b>¶
滋腎丸　治腎熱¶
　　黄栢(酒拌炒/焦三錢)知母(二/錢)肉桂(五/分)¶
　右為末熟水丸桐子大每服二十丸至三十丸食前¶
　百沸湯下¶
四順清凉飲　治小兒血脉壅實臟腑蓄熱頰赤作渇¶
　五心煩熱睡卧不安四肢驚掣及因乳哺不時寒温¶
　失度令兒血氣不順腸胃不調大小便澁欲發驚癎¶
　或風熱結核頭靣生瘡目赤咽痛瘡疹餘毒一切壅¶
<pb:KR3e0070_WYG_059-12a>¶
　滯挾熱泄瀉不止加木香煨大黄¶
　　赤芍藥　當歸　甘草　大黄(各等/分)¶
　右每服一錢水煎作兩服¶
消風散　治小兒解脫致令風邪客於皮毛入於臟腑¶
　則令惡風發熱胸膈痰涎目澁多睡(方見驚/癎胎症)¶
小柴胡湯　治傷寒温熱身熱惡風頭痛項强四肢煩¶
　疼徃來寒熱脇痛耳聾嘔噦痰實中暑瘧疾並服之¶
　(方見天釣/)¶
<pb:KR3e0070_WYG_059-12b>¶
　愚按前方若肝膽經風熱肝火瘰癧寒熱徃來日晡¶
　發熱潮熱不欲飲食或怒火口苦耳聾咳嗽或脇痛¶
　胠滿小便不利或泄瀉吐酸苦水或肢體搐動唇目¶
　抽掣及乳母有前症致兒為患者並宜服之¶
抑肝散　治肝經虛熱發搐或發熱咬牙或驚悸寒熱¶
　或木乗土而嘔吐痰涎腹脹少食睡卧不安(方見/肝臟)¶
梔子清肝散(一名柴胡/梔子散)治三焦及足少陽經風熱發熱¶
　耳内作痒生瘡或腹中作痛或胸乳間作痛寒熱徃¶
<pb:KR3e0070_WYG_059-13a>¶
　來¶
　　柴胡　梔子(炒/)牡丹皮(各一/錢)茯苓　川芎　芍藥¶
　　當歸　牛旁子(炒各/七分)甘草(三/分)¶
　右水煎服¶
柴胡清肝散　治肝膽三焦風熱怒火或乍寒乍熱徃¶
　來寒熱發熱或頭發瘡毒等症¶
　　柴胡(一錢/五分)黄芩(炒/)人參　川芎(各一/錢)山梔(炒一/錢半)連¶
　　翹　甘草(各五/分)桔梗(八/分)¶
<pb:KR3e0070_WYG_059-13b>¶
　右水煎服¶
柴胡飲子　解肌熱蒸熱積熱或汗後餘熱脉洪實弦¶
　數大便堅實¶
　　黄芩(七/分)甘草(四/分)大黄(八/分)芍藥(七/分)柴胡　人參(各五/分)¶
　　當歸(一/錢)¶
　右每服一錢薑水煎¶
當歸補血湯　治肌熱躁熱目赤靣紅煩渇晝夜不息¶
　其脉洪大而虚重按全無此脉虚血虚也若悞服白¶
<pb:KR3e0070_WYG_059-14a>¶
　虎湯必死宜此主之¶
　　黄茋　當歸(各等/分)¶
　右水煎服¶
三黄丸　治三焦積熱眼目赤腫頭項腫痛口舌生瘡¶
　心膈煩躁不美飲食大小便秘澁五臟實熱或下鮮¶
　血瘡癤熱症¶
　　黄連　黄芩　大黄(煨各/等分)¶
　右為末煉蜜丸桐子大每服三十丸白滚湯下量大¶
<pb:KR3e0070_WYG_059-14b>¶
　小加減服¶
白虎湯　治傷寒或吐或下後七八日邪毒不解熱結¶
　在裏表裏俱熱時時惡風大渇舌上乾燥而煩欲飲¶
　數升者宜服之又治夏月中暑汗出惡風寒身熱而¶
　渇¶
　　知母(三/兩)甘草(一兩/炙)石膏(八兩/另研)糯米(三/合)¶
　右每服二三錢水煎至米熟為度¶
瀉黄散(方見脾臟/)¶
<pb:KR3e0070_WYG_059-15a>¶
瀉心湯(方見心臟/)¶
地黄散(方見腎臟/)¶
清凉飲¶
柴苓散¶
二黄犀角散¶
牛黄散¶
黄龍湯¶
牛黄膏¶
<pb:KR3e0070_WYG_059-15b>¶
梔子仁湯¶
六物黄芩湯¶
五物人參飲¶
地骨皮散(十方見潮熱/)¶
惺惺散¶
理中湯(二方見咳嗽加人/參即人參理中湯)¶
龍膽湯¶
紫霜丸(二方見噤風撮口/)¶
<pb:KR3e0070_WYG_059-16a>¶
四物湯(方見急驚/)¶
六神散(方見夜啼/)¶
白术散(方見積痛/)¶
羌活散(方見驚風/)¶
下積丸(方見積滯/)¶
補中益氣湯¶
大安丸(即保和丸加/白术二方)¶
六君子湯¶
<pb:KR3e0070_WYG_059-16b>¶
四君子湯¶
加味逍遥散¶
異功散(四方見内釣/)¶
瀉白散(方見肺臟/)¶
瀉青丸(方見肝臟/)¶
凉膈散(方見瘡瘍/)¶
八珍湯(方見寒熱/)¶
　　　潮熱¶
<pb:KR3e0070_WYG_059-17a>¶
錢仲陽曰潮熱者時間發熱過時即退來日依時而至¶
有風寒疳積食癖之分隂陽虚實五臟之異如汗出身¶
熱呵欠靣赤者風熱也傷寒時疫隂陽相勝外感熱也¶
肌瘦口乾骨蒸盗汗疳熱也大小便閟澁汗下不解積¶
熱也腹背先熱夜發旦止食熱也涎嗽飲水乳食不消¶
癖熱也又有煩熱者氣麄喘促心躁不安頰赤口瘡兼¶
發癎症瘡疹熱者耳鼻尖冷血熱者己午間發至夜則¶
凉虚熱者困倦少力發於病後陽邪干心則來去不定¶
<pb:KR3e0070_WYG_059-17b>¶
隂陽相勝則寒熱如瘧前症在小兒有因乳母或姙娠¶
七情厚味遺熱或飲食停積衣衾過煖及頻浴熱湯而¶
為患若寅卯辰時熱而力盛飲水者肝經實熱也用柴¶
胡清肝散熱而力怯飲湯者肝經虚熱也用六味地黄¶
丸己午時熱心經也實用導赤散虛用秘㫖安神丸申¶
酉戌時熱肺經也實用瀉白散虚用秘㫖保脾湯亥子¶
丑時熱腎經也用地黄丸大凡壯熱飲水大便秘結属¶
實熱用二黄犀角散下之熱渇飲湯大便如常属血虛¶
<pb:KR3e0070_WYG_059-18a>¶
用四物湯補之若下後隂虛陽無所附而仍熱用四物¶
參茋汗出陽虛隂無所生而仍熱用四君芎歸若汗下¶
後煩渇靣赤血虚發躁也當歸補血湯若見驚搐等症¶
肝血虛而内生風也用四物天麻釣藤鈎頰赤口乾小¶
便赤澁大便焦黄表裏俱實熱也用清凉飲子如大便¶
已利或熱未止表邪未解也惺惺散未應加麻黄微汗¶
之旣汗而仍熱此表裏俱虛氣不歸原陽浮於外而虛¶
熱也六神散加粳米陽氣下陷於隂中而發熱者用補¶
<pb:KR3e0070_WYG_059-18b>¶
中益氣湯若乳下嬰兒當兼治其母¶
　一小兒潮熱煩渇大便乾實氣促咳嗽右顋色赤此¶
　肺與大腸有熱用柴胡飲子一服&KR0592;愈後因微驚發¶
　搐咬牙頓悶此肝脾氣血虛也用四君芎歸釣藤鈎¶
　而愈¶
　一小兒潮熱發躁左腮青赤此心肝血虛用秘㫖安¶
　神丸及四物防風酸&KR0037;仁漸愈又用六味地黄丸調¶
　補肝腎而痊¶
<pb:KR3e0070_WYG_059-19a>¶
　一小兒潮熱發搐痰涎上湧手足指冷左顋至申酉¶
　時青中隱白手足時搐此肝經虚弱肺金所勝而潮¶
　搐脾土虛弱而手足冷也用補中益氣湯調補脾肺¶
　用六味地黄丸滋補肝腎而愈蓋病氣有餘當認為¶
　元氣不足若用瀉金伐肝清熱化痰則誤矣¶
　一小兒寅卯時發熱或兼搐有痰服抱龍瀉青二丸¶
　而愈後復患服前藥兼咳𠻳氣喘不時發搐靣赤色¶
　或青黄或浮腫或流涎余謂咳嗽氣喘脾肺氣虚也¶
<pb:KR3e0070_WYG_059-19b>¶
　不時發搐肝木乗脾也靣青黄肝入心脾也浮腫流¶
　涎脾氣虚也用益智丸以養心血補中益氣湯以補¶
　脾氣而愈¶
　一小兒腹痛作嘔飲食少思至暮腹脹發熱此脾虚¶
　下䧟朝用補中益氣湯夕用六君柴胡升麻而愈後¶
　因勞不時寒熱夜間盗汗用十全大補湯而愈¶
　一小兒夜間發熱腹脹余謂脾虛肝盛朝用五味異¶
　功散夕用四味肥兒丸熱止乃朝用六味地黄丸夕¶
<pb:KR3e0070_WYG_059-20a>¶
　用異功散而痊¶
　一小兒已午時發熱驚悸發時形氣倦怠而黄&KR0180;食¶
　流涎飲湯余謂心氣不足所致不信反服凉心之藥¶
　更加吐瀉睡而露睛手足並冷㡬至慢脾風先用六¶
　君薑桂佐以地黄丸而愈¶
　一小兒亥子時患前症用益黄散而愈後復發服前¶
　藥及清熱之劑病發不時嗜卧露睛作渇少食大便¶
　頻黄予謂脾虚而肝木勝之兼元氣下陷也用補中¶
<pb:KR3e0070_WYG_059-20b>¶
　益氣湯佐以地黄丸而愈¶
　一小兒先停食服尅伐之藥致靣色痿黄體倦少食¶
　申酉時潮熱或用清熱消導之劑更加泄瀉予先用¶
　六君子湯數劑後用補中益氣湯漸愈¶
　一小兒申酉時發熱靣赤腹中作痛或用峻利之劑¶
　下之致發搐吐痰作渇腹痛按之即止此脾胃傷而¶
　變症也用七味白术散補中益氣湯頓安¶
柴苓散　治壯熱來去¶
<pb:KR3e0070_WYG_059-21a>¶
　　柴胡　麥門冬(去心/焙)人參　赤茯苓　甘草(各半/兩)¶
　　黄芩(一/兩)¶
　右為末每服二錢入小麥二十粒青竹葉三片水煎¶
　服¶
二黄犀角散　治温壯心熱神不安大腑秘結¶
　　犀角屑　大黄(酒浸/蒸)釣藤鈎　梔子仁　甘草¶
　　黄芩(各半/兩)¶
　右為末每服五分熱湯調下量兒加減¶
<pb:KR3e0070_WYG_059-21b>¶
牛黄散　治温壯常熱或寒熱徃來¶
　　牛黄(研/)甘草(各半/兩)柴胡　梔子(酒/炒)龍膽草(酒/炒)黄芩¶
　　(炒各二/錢五分)¶
　右為末每服五分以金銀薄荷湯調下¶
黄龍湯　治發熱不退或寒熱徃來¶
　　柴胡(五/錢)黄芩(炒/)甘草(炙各/二錢)赤芍藥(三/錢)¶
　右每服一錢薑&KR0037;水煎¶
牛黄膏　治壯熱咽喉涎響或不省人事或左右手偏¶
<pb:KR3e0070_WYG_059-22a>¶
　搐或唇口眼鼻顫動此熱涎内蓄風邪外感也宜急¶
　服之¶
　　蝎尾(四十/九枚)巴豆肉(去油膜一/錢五分)梅花腦(半/匙)辰砂(研二/錢)¶
　　牛黄(少/許)麝香(一/匙)鬱金(三錢皂/角水煮)¶
　右為末每服一匙蜜水調下量兒虚實用之¶
梔子仁湯　治陽毒壯熱百節疼痛下後熱不退者¶
　　梔子仁(酒/炒)赤芍藥　大青　知母(各一/兩)升麻　黄¶
　　芩(酒/炒)石膏(各二/兩)柴胡(一兩/五錢)甘草(五/錢)杏仁(二兩浸去/皮麵炒微)¶
<pb:KR3e0070_WYG_059-22b>¶
　　(黄/)¶
　右每服三錢生薑三片水煎服¶
六物黄芩湯　治壯熱腹大短氣徃來寒熱飲食不化¶
　　黄芩(酒/炒)大青　甘草(炙/)麥門冬(去/心)石膏(各半/兩)桂(三/錢)¶
　右每服一二錢水煎服¶
五物人參飲　治壯熱咳嗽心腹脹滿¶
　　人參　甘草(各半/兩)麥門冬(去/心)生地黄(各一/兩半)茅根(半/握)¶
　右每服二三錢水煎服¶
<pb:KR3e0070_WYG_059-23a>¶
益智丸　治脾腎虚熱心氣不足¶
　　益智仁　茯苓　茯神(各等/分)¶
　右為末煉蜜丸桐子大每服五六十丸空心白滚湯¶
　下亦治白濁¶
四物二連湯　治血虚勞五心煩熱晝則明了夜則發¶
　熱脇肋并一身盡熱日晡肌熱¶
　　當歸　生地黄　白芍藥　川芎　黄連　胡黄¶
　　連(各等/分)¶
<pb:KR3e0070_WYG_059-23b>¶
　右水煎服¶
地骨皮散　治虚熱壯熱¶
　　知母　柴胡　甘草　人參　地骨皮　茯苓¶
　　半夏(各等/分)¶
　右薑水煎有驚熱加蟬退天麻黄芩¶
抱龍丸(方見傷寒/)¶
六味丸(方見腎臟/)¶
七味白术散(方見積痛/)¶
<pb:KR3e0070_WYG_059-24a>¶
導赤散¶
秘㫖安神丸(二方見心臟/)¶
瀉白散(方見肺臟/)¶
惺惺散¶
保肺湯(二方見咳嗽/)¶
四物湯(方見急驚/)¶
當歸補血湯¶
柴胡清肝散¶
<pb:KR3e0070_WYG_059-24b>¶
清凉飲子(三方見發熱/)¶
六神散(方見夜啼/)¶
補中益氣湯(方見虚羸/)¶
四君子湯¶
六君子湯(二方見内釣/)¶
益黄散(方見脾臟/)¶
瀉青丸(方見肝臟/)¶
　　　寒熱¶
<pb:KR3e0070_WYG_059-25a>¶
經曰陽虚則外寒隂虚則内熱陽盛則外熱隂盛則内¶
寒寒熱徃來此乃隂陽相勝也故寒氣并於隂則發寒¶
陽氣并於陽則發熱寸口脉微為陽不足隂氣上入陽¶
中則惡寒尺脉弱為隂不足陽氣下入隂中則發熱陽¶
不足則先寒後熱隂不足則先熱後寒隂陽不歸其分¶
則寒熱交爭也又上盛則發熱下盛則發寒陽勝則乍¶
熱隂勝則乍寒隂陽相勝虚實不調故邪氣更作而寒¶
熱徃來或乍寒乍熱也少陽膽者肝之府界乎太陽陽¶
<pb:KR3e0070_WYG_059-25b>¶
明之間半表半裏之分隂陽之氣易於相乗故寒熱多¶
主肝膽經症以小柴胡湯加減調之若秪見寒熱起居¶
如常久而不愈及大病後元氣未復悉屬隂虚生熱陽¶
虚生寒宜用八珍湯補之甚者十全大補湯有食積為¶
病亦令寒熱用保和丸消之若兼嘔吐泄瀉用六君子¶
湯厥冷飲熱人參理中丸作渇不止七味白术散食積¶
旣消而寒熱尚作者肝邪乗脾所勝侮所不勝也用異¶
功散加柴胡山梔其瘧症寒熱詳見瘧門¶
<pb:KR3e0070_WYG_059-26a>¶
　　治驗¶
　一小兒十四歲朝寒暮熱或時發寒熱則倦怠殊甚¶
　飲食不思手足指冷朝用補中益氣湯夕用六君子¶
　湯各二十餘劑漸愈後因用功勞役前症復作更加¶
　頭痛脉虚兩寸尤弱朝用補中益氣湯蔓荆子夕用¶
　十全大補湯兩月餘而痊但勞役仍復寒熱服前二¶
　湯稍愈畢姻後又用功過度朝寒遍體如氷暮熱身¶
　如炙朝用補中益氣湯加薑桂夕用八味丸加五味¶
<pb:KR3e0070_WYG_059-26b>¶
　子各五十餘劑而愈¶
　一小兒十三歲壯熱便秘服清凉飲愈而復作服地¶
　骨皮散更潮熱又服芩連四物不時寒熱體倦少食¶
　而熱或晝見夜伏夜見晝伏予謂肝脾虚熱夕用地¶
　黄丸加五味子朝用補中益氣湯加山藥山茱而瘥¶
　一小兒寒熱不愈診其乳母左闗脉弦數左脇作痛¶
　遇勞則遍身瘙痒遇怒則小便不利此因肝經血虚¶
　鬱火所致也先用小柴胡湯加山梔牡丹皮諸症頓¶
<pb:KR3e0070_WYG_059-27a>¶
　退又用加味逍遥散母子並痊¶
　一小兒發熱咬牙乍寒乍熱耳内痛痒縁乳母有肝¶
　火所致用柴胡清肝梔子清肝二散母子並服而愈¶
　一小兒十四歲每日子時分發熱遍身如炙午未時¶
　則寒足骨如氷至膝至子時分熱仍作此内真寒而¶
　外假熱也朝用補中益氣湯加參茋各三錢附子三¶
　分夕用大劑四君子湯加當歸一錢附子五分各二¶
　十餘劑漸安又用參术各五錢歸茋各三錢陳皮甘¶
<pb:KR3e0070_WYG_059-27b>¶
　草各一錢薑桂五分各數劑乃朝用十全大補湯夕¶
　用六君子湯漸愈又用五味異功散而尋愈¶
　一女子十五歲寒熱月經先期兩寸脉弦出魚際此¶
　肝經血盛之症用小柴胡湯加生地黄烏梅治之而¶
　愈後寒熱消瘦月經過期乃肝脾二經血氣虚弱也¶
　朝用補中益氣湯夕用六味地黄丸而愈¶
羌活冲和丸　治太陽無汗發熱頭痛惡寒脊强脉浮¶
　𦂳又治非時暴寒人中之頭痛惡寒發熱宜此湯治¶
<pb:KR3e0070_WYG_059-28a>¶
　之以代麻黄湯用太陽經之神藥也¶
　　羌活　防風　蒼术(各一/錢半)川芎　甘草　細辛¶
　　白芷　生地黄　黄芩(各/錢)¶
　右水煎服¶
八珍湯(四物四君合用四物/見急驚四君見内釣)¶
十全大補湯(方見自汗/)¶
六君子湯¶
加味逍遥散¶
<pb:KR3e0070_WYG_059-28b>¶
異功散(三方見内釣/)¶
人參理中丸(方見冷㵼/)¶
保和丸¶
補中益氣湯(二方見虚羸/)¶
地骨皮散(方見潮熱/)¶
芩連四物湯(即四物二連湯加/黄芩方見潮熱)¶
地黄丸¶
八味丸(即地黄丸加五味子/肉桂二方見腎臟)¶
<pb:KR3e0070_WYG_059-29a>¶
小柴胡湯(方見痙症/)¶
柴胡清肝散¶
梔子清肝散(二方見發熱/)¶
　　　傷寒夾驚夾食¶
錢仲陽云小兒正傷寒者謂感冐寒邪壯熱頭痛鼻塞¶
流涕畏寒拘急是也夾驚者因驚而又感寒邪或因傷寒¶
熱極生風是熱乗於心心神易動故發搐也用薄荷散¶
人參羌活散之類解之甚者抱龍丸夾食者或先傷於¶
<pb:KR3e0070_WYG_059-29b>¶
風寒後復停滯飲食或先停滯飲食而後傷於風寒以¶
致發熱氣粗噯氣壯熱頭疼腹脹作痛大便酸臭先用¶
解散次與消導不解者大柴胡湯週歲已前傷寒熱輕¶
者用惺惺散週歲已後須解表微汗若五六日不除邪¶
入於經絡傳變多端不可枚舉若夫榮衛俱傷者羌活¶
冲和湯主之過此則少陽陽明二經在於半表半裏肌¶
肉之間脉不浮沉外症在陽明則目疼鼻乾不得眠脉¶
洪而長以葛根解肌升麻等湯治之在少陽則耳聾脉¶
<pb:KR3e0070_WYG_059-30a>¶
弦數小柴胡湯加減和之若少陽陽明俱病小柴胡加¶
葛根芍藥傳入陽明為裏脉沉實譫妄惡熱六七日不¶
大便口燥咽乾而渇用大柴胡湯重則三一承氣湯若¶
兼三焦俱病則痞滿燥實宜大承氣湯三陽之邪在裏¶
為患不頭痛惡寒而反渇此為温病當遵仲景法治之¶
其餘正傷寒症治自有専方不復贅論其兼驚兼食者¶
各從本症治之¶
　　治驗(散見各症/)¶
<pb:KR3e0070_WYG_059-30b>¶
抱龍丸　治復風瘟疫身熱氣粗痰實壅嗽常服安神¶
　鎮驚亦治痘疹壯熱¶
　　牛膽南星(一/兩)天竺黄　雄黄　辰砂(二/錢)　麝香(少/許)¶
　右為末煑甘草汁丸櫻桃大隂乾每服一丸薄荷湯¶
　下氣喘有痰加枯礬¶
　愚按前方若風熱痰嗽或急驚發搐昏睡咬牙形病¶
　俱實宜用此方若初冐風寒咳嗽痰盛氣喘者属客¶
　邪内作先用十味參蘇飲客邪旣解而腹脹吐瀉發¶
<pb:KR3e0070_WYG_059-31a>¶
　搐咬牙睡而露睛属脾肺氣虚用五味異功散切忌¶
　袪痰表散若過服尅伐之劑以致前症者尤宜温補¶
　脾肺¶
紅綿散　治傷風咳嗽鼻塞或流清涕¶
　　全蝎(五/箇)麻黄(去/節)殭蠶　白芷　川芎　桔梗　天¶
　　麻(各二/錢)甘草　蘇木¶
　右為末每服一錢加紅綿少許水煎有熱加荆芥¶
葛根解肌湯　治發熱惡寒頭痛項强傷寒温病¶
<pb:KR3e0070_WYG_059-31b>¶
　　葛根(四/分)桂(一/分)黄芩　甘草　白芍藥(各三/分)麻黄¶
　右薑棗水煎服¶
太乙承氣湯　治臟腑積熱痞滿燥實堅脹¶
　　甘草　枳實(麩/炒)厚朴(薑/製)大黄　芒硝(各等/分)¶
　右薑水煎服¶
升麻湯　治小兒中風頭痛增寒壯熱肢體疼痛鼻乾¶
　不得眠兼治瘡痘已發未發皆可服¶
　　甘草　白芍藥　升麻　乾葛(各等/分)¶
<pb:KR3e0070_WYG_059-32a>¶
　右為末每服一錢水煎服¶
小柴胡湯¶
大承氣湯¶
大柴胡湯(三方見痙症/)¶
惺惺散(方見咳嗽/)¶
葛根解肌湯¶
抱龍丸(二方見傷寒/)¶
薄荷湯(方見瘰癧/)¶
<pb:KR3e0070_WYG_059-32b>¶
人參羌活散(方見驚風/)¶
　　　咳嗽¶
錢仲陽云嗽者肺感微寒八九月間肺氣正旺若靣赤¶
身熱其病為實當用葶藶丸下之久嗽者不宜下若在¶
冬月乃傷風嗽當用麻黄湯汗之面赤飲水咳𠻳唾膿痰¶
咽喉不利者以甘梗湯清之先咳後喘靣腫身熱肺氣¶
盛也以瀉白散平之嗽而唾痰涎乳者以白餅子下之¶
潔古云嗽而兩脇痛者属肝經用小柴胡湯咳而嘔苦¶
<pb:KR3e0070_WYG_059-33a>¶
水者属膽經用黄芩半夏生薑湯咳而喉中如梗者属¶
心經用甘桔湯咳而失氣者属小腸用芍藥甘草湯咳¶
而右脇痛者属脾經用升麻湯咳而嘔長蟲者属胃經¶
用烏梅丸咳而喘息吐血者属肺經用麻黄湯咳而遺¶
屎者属大腸用赤石脂湯咳而腰背痛甚則咳涎者属¶
腎經用麻黄附子細辛湯咳而遺尿者属膀胱用茯苓¶
甘草湯咳而腹滿不欲食靣腫氣逆者属三焦用異功¶
散若咳嗽流涕外邪傷肺也先用參蘇飲喘嗽靣赤心¶
<pb:KR3e0070_WYG_059-33b>¶
火刑肺也用人參平肺散及六味地黄丸嗽而吐青綠¶
水肝木乗脾也用異功散加柴胡桔梗嗽而吐痰乳脾¶
肺氣傷也用六君子加桔梗若嗽唾膿痰者熱藴於肺¶
而成肺癰也用桔梗湯凡風邪外傷法當表散而實腠¶
理其用下藥非邪傳於内及胃有實熱者不宜輕用靣¶
色白脉短濇者肺之本症也易治靣色赤脉洪數者火¶
刑金也難治¶
　　治驗¶
<pb:KR3e0070_WYG_059-34a>¶
　一小兒潮熱煩渇大便乾實氣促咳嗽右顋色赤此¶
　肺與大腸有熱用柴胡飲子一服諸症&KR0592;退後又發¶
　搐咬牙&KR0592;悶此肝脾氣血虚也用四君芎歸釣藤鈎¶
　而愈¶
　一小兒咳嗽惡心鼻塞流涕右顋青白此脾肺氣虚¶
　而外邪所乗也先用惺惺散咳嗽&KR0592;愈但飲食不思¶
　手足指冷此外邪雖去而元氣尚虚也當調補脾土¶
　而生肺金遂用六君升麻治之而愈大凡外邪所侵¶
<pb:KR3e0070_WYG_059-34b>¶
　而痰涎壅塞者宜表散之外邪旣去而喘嗽未愈或¶
　更氣促肺氣虚也属形病俱虚須用六君子之類調¶
　補脾土以生肺金為善設逕補肺氣則反益其邪况¶
　肺乃脆嫩之臟而司腠理以脾為母若腠理不密風¶
　邪外侵藴結於肺而變咳嗽諸症乃形氣不足病氣¶
　有餘也最難調理設或嘔吐傷其胃氣汗下損其津¶
　液必變肺痿肺癰¶
　呉江史萬言子六歲感冐咳嗽發散過度喘促不食¶
<pb:KR3e0070_WYG_059-35a>¶
　痰中有血用桔梗湯而愈後因元氣未復清氣不升¶
　大便似痢或用五淋散黄連枳實之類痰喘目劄四¶
　肢抽搐變慢脾風而歿¶
　一小兒傷風咳嗽發熱服解表之劑加喘促出汗余¶
　謂脾肺氣虚欲用補中益氣湯加五味子補之不信¶
　乃自服二陳桑皮枳殻而發搐痰湧余仍用前藥加¶
　釣藤鈎而痊¶
　一小兒有哮病其母遇勞即發兒飲其乳亦嗽用六¶
<pb:KR3e0070_WYG_059-35b>¶
　君桔梗桑皮杏仁治之母子並愈¶
　一小兒傷食發熱抽搐嘔吐喘嗽属脾肺氣虚有熱¶
　用六君炒黑黄連山梔而愈¶
　一小兒咳嗽因乳母素食膏粱炙&KR1020;所致用清胃散¶
　而愈後其母因怒咳嗽脇痛其子亦然母服小柴胡¶
　湯子亦隨愈¶
　呉江史萬洲子傷風咳嗽或用散表化痰之藥反加¶
　痰盛腹脹靣色㿠白予謂脾肺氣虚也用六君桔梗¶
<pb:KR3e0070_WYG_059-36a>¶
　一劑頓愈三日後仍嗽鼻流清涕此復感於風寒也¶
　仍用前藥加桑皮杏仁而愈¶
　一小兒發熱咳嗽右顋色赤此肺金有熱用瀉白散¶
　而愈次日重感風邪前症復作聲重流涕用參蘇飲¶
　加杏仁桑皮而愈但右顋與額微赤此心火乗肺也¶
　用人參平肺散一劑遂痊¶
　一小兒咳嗽發熱右臉赤色作渇煩悶倦怠少食肚¶
　腹作脹此風邪傷肺飲食傷脾先用六君桔梗杏仁¶
<pb:KR3e0070_WYG_059-36b>¶
　柴胡一劑諸症少愈後去杏仁柴胡又一劑而安¶
　一小兒發熱右臉赤咳嗽痰盛余謂風邪藴結於肺¶
　而痰作也用二陳加桑皮杏仁桔梗治之將愈自用¶
　發散降火之劑風痰不退發熱益甚余曰此脾肺俱¶
　虚也用五味異功散加桔梗四劑漸愈又用六君子¶
　而愈¶
　一小兒三嵗痰涎上湧氣喘胸滿大便不實睡而露¶
　睛手足指冷此属形病俱虚也用六君桔梗一劑諸¶
<pb:KR3e0070_WYG_059-37a>¶
　症稍緩至四劑將愈復傷風寒前症仍作又以前藥¶
　加紫蘇杏仁桑皮而安¶
　一小兒傷風咳嗽痰盛雜用化痰等藥寒熱益甚靣¶
　色或青或赤此風熱相摶也用牛黄清心丸一服又¶
　六君桔梗二服而痊¶
麥煎散　治夾驚傷寒吐逆壯熱表裏不解氣粗喘急¶
　靣赤自汗或狂語驚呌或不語自汗及治癮疹搔痒¶
　徃來潮熱或時行痳痘餘毒未盡痰涎咳嗽或變驚¶
<pb:KR3e0070_WYG_059-37b>¶
　風手足搐搦眼目上視或傷風頭疼並宜服之¶
　　滑石　地骨皮　赤芍藥　石膏　白茯苓　杏¶
　　仁　人參　知母　甘草　葶藶子(炒各/半兩)麻黄(去/節)¶
　　(一兩/五錢)小麥(五六/十粒)¶
　右為末每服一錢麥子煎湯調下若久嗽傳於五臟¶
　或唾痰涎或厥冷驚悸甚則目眶腫黑白睛色赤用¶
　生地黄黑豆濕研成膏掩目眶上服麥煎散久嗽成¶
　癎服散癎之藥¶
<pb:KR3e0070_WYG_059-38a>¶
小青龍湯　治傷寒表不解惡寒體熱心下停水乾嘔¶
　咳嗽喘急或肺脹胸滿鼻塞清涕噯逆氣喘仲景所¶
　謂表不解心下有水氣乾嘔發熱而咳或渇或噎或¶
　小便不利或小腹脹滿此湯主之¶
　　麻黄(去/節)赤芍藥　半夏(湯泡各/七錢)細辛　乾薑(炮/)甘¶
　　草(炙/)桂枝(各三/錢)五味子(半兩/杵)¶
　右每服二錢水煎¶
理中湯　治脾胃虚寒胸膈痞滿或心腹疼痛痰逆嘔¶
<pb:KR3e0070_WYG_059-38b>¶
　吐飲食減少氣短羸困或霍亂吐利手足厥冷不喜¶
　飲水者¶
　　人參　白术　乾薑(炮各/等分)甘草(炒減/半)¶
　右每服三錢水煎熱服或研末白湯調下¶
惺惺散　治外感風寒鼻寒痰嗽發熱¶
　　桔梗　細辛　人參　白术　甘草　瓜蔞根¶
　　白茯苓¶
　右為末每服二錢入薄荷五葉水煎服¶
<pb:KR3e0070_WYG_059-39a>¶
保肺湯　治肺胃受風熱痰盛咳嗽喘吐不止及治久¶
　嗽不愈¶
　　山藥　白茯苓　紫蘇葉(各一/錢)藿香(五/分)　白殭蠶¶
　　(去絲嘴/炒二錢)百部(六/分)黄芩　防風　杏仁(去皮尖麩/炒各一錢)百¶
　　合(五/分)五味子(一/錢)桔梗(二/錢)¶
　右水煎食後服¶
天麻防風丸　治驚風咳嗽身體壯熱多睡驚悸手足¶
　抽掣精神昏憒痰涎不利及風邪温熱¶
<pb:KR3e0070_WYG_059-39b>¶
　　天麻　防風　人參　辰砂　雄黄　麝香　甘¶
　　草(炙各二/錢五分)全蝎(炒/)殭蠶(各半/兩炒)牛黄　一方有膽南¶
　　星無麝香¶
　右為末煉蜜丸桐子大每服一二丸薄荷湯下¶
麻黄湯　治太陽症頭疼發熱身頭惡風無汗喘滿脉¶
　浮緊八九日不解當發汗汗已煩悶瞑目者必䘐䘐¶
　乃解所以然者陽氣重故也¶
　　甘草(半/兩)麻黄(去節/兩半)桂枝(一/兩)杏仁(去皮三/十五箇)¶
<pb:KR3e0070_WYG_059-40a>¶
　右每服三錢水煎¶
柴胡石膏湯　治時行瘟疫壯熱惡風頭疼體疼鼻塞¶
　心胸煩滿寒熱徃來咳嗽涕唾稠粘¶
　　桑白皮　黄芩(各三/錢半)升麻(二錢/五分)石膏　前胡　赤¶
　　芍藥　乾葛　柴胡(各五/錢)荆芥穂(三/錢)¶
　右為末每服一二錢薑二片淡䜴十粒水煎¶
葶藶丸　治脾熱薰肺或傷風咳嗽靣赤痰盛身熱喘¶
　促¶
<pb:KR3e0070_WYG_059-40b>¶
　　葶藶子(隔紙/畧炒)防已　黑牽牛(畧/炒)杏仁(去皮尖雙仁/麫炒搗膏一)¶
　　(兩/)¶
　右為末研入杏膏拌匀取蒸棗肉搗和丸麻子大每¶
　服五七丸淡薑湯下量兒加減¶
黄芩半夏生薑湯　治膽腑欬嘔苦水若膽汁¶
　　黄芩　生薑(各一/錢)甘草(炙/)芍藥(各六/分)大棗(二/箇)半夏¶
　　(一錢/五分)¶
　右水煎服¶
<pb:KR3e0070_WYG_059-41a>¶
甘桔湯　治心臟咳咳而喉中如梗狀甚則咽腫喉痺¶
　　粉草(二/錢)苦梗(一/錢)¶
　右水煎食後服¶
芍藥甘草湯　治小腸腑欬欬而失氣¶
　　芍藥　甘草(炙各/一錢)¶
　右水煎服¶
升麻湯　治脾臟咳咳而右脇下痛痛引肩背甚則不¶
　可以動動則欬涎(方見傷寒/)¶
<pb:KR3e0070_WYG_059-41b>¶
烏梅丸　治胃腑咳咳而嘔嘔甚則長蟲出¶
　　烏梅(三/箇)細辛　附子(製/)桂枝　人參　黄栢(各六/錢)¶
　　乾薑(一/兩)黄連(一/兩)當歸　蜀椒(各/兩)¶
　右為末用酒浸烏梅一宿去核蒸之與米飯搗和丸¶
　桐子大每服十丸白湯下¶
赤石脂禹餘粮湯　治大腸咳咳而遺屎¶
　　赤石脂　禹餘粮(各二兩/並打碎)¶
　右每服二錢水煎¶
<pb:KR3e0070_WYG_059-42a>¶
麻黄附子細辛湯　治腎臟咳咳則腰背相引而痛甚¶
　則咳涎又治寒邪犯齒致腦齒痛宜急用之緩則不¶
　救¶
　　麻黄　細辛(各二/錢)附子(一/錢)¶
　右每服一錢水煎¶
茯苓甘草湯　治膀胱咳咳而遺溺¶
　　茯苓(二/錢)桂枝(二錢/五分)生薑(五大/片)¶
　右每服二錢水煎¶
<pb:KR3e0070_WYG_059-42b>¶
牛黄清心丸(方見急驚/)¶
瀉白散(方見肺臟/)¶
二陳湯(方見吐噦/)¶
補中益氣湯(方見虚羸/)¶
小柴胡湯(方見痙症/)¶
桔梗湯(方見肺癰/)¶
四君子湯¶
六君子湯¶
<pb:KR3e0070_WYG_059-43a>¶
清胃散¶
異功散(四方並見内釣/)¶
地黄丸(方見腎臟/)¶
五苓散(方見五淋/)¶
人參平肺散(方見夜啼/)¶
白餅子(方見發搐/)¶
　　　百晬内嗽¶
百晬内嗽者名乳嗽甚難調理當審其虚實若氣粗痰¶
<pb:KR3e0070_WYG_059-43b>¶
盛口瘡眼熱先用比金丸嘔吐驚悸困倦自汗用補肺¶
散驚嗽用琥珀散乳嗽用天麻丸若脾胃内熱者用抱¶
龍丸風邪外感者用惺惺散痰熱旣去而氣粗痰盛或¶
流涎者脾肺氣虚也用異功散加桔梗口瘡眼熱大便¶
堅實者用三黄丸大便不實者用白术散若嘔吐不乳¶
困倦自汗或自利腹脹者脾胃氣虚也用六君子加柴¶
胡若驚悸困倦痰盛不乳者心脾血虚也四君子加芎¶
歸酸棗仁或因乳母食五辛厚味致兒為患者仍參喘¶
<pb:KR3e0070_WYG_059-44a>¶
嗽諸症¶
　　治驗¶
　一小兒外感風邪服表散之劑汗出作喘此邪氣去¶
　而脾肺虚也用異功散而汗喘止再劑而乳食進¶
　一小兒咳嗽服抱龍丸反吐瀉不乳腹脹發熱用六¶
　君子湯母子並服而瘥後因母飲酒仍嗽用清胃散¶
　加麯蘖母服而子亦愈¶
　一小兒患嗽或用清痰等藥反吐乳發熱搐搦腹脹¶
<pb:KR3e0070_WYG_059-44b>¶
　此脾胃復傷而内虚熱也用異功散加釣藤鈎漸愈¶
　又用前藥加當歸而安¶
　一小兒患咳嗽服牛黄清心丸加喘促腹脹此脾肺¶
　氣虚也用六君子湯頓愈¶
補肺散(一名阿/膠散)　治肺虚惡心喘急久患咳嗽有痰¶
　　阿膠(一兩/半炒)䑕粘子(炒/)馬兠鈴(各半/兩)杏仁(七/粒)糯米(一/兩)¶
　　甘草(三/分)¶
　右每服一錢水煎服¶
<pb:KR3e0070_WYG_059-45a>¶
天麻丸　治未滿百晬咳嗽不止¶
　　天麻　蟬蛻　白殭蠶(炒/)人參　川芎　甘草¶
　　辰砂　天竺黄(各二/錢)牛膽南星　砒　白附子¶
　　雄黄(各一/錢)金箔(五/片)鵬砂(五/分)¶
　右為末蜜丸芡實大金箔為衣每服一丸用薄湯下¶
　愚按前方乃金石大毒之劑不可輕用况百晬小兒¶
　多是乳母飲食厚味或母有肺病傳兒昔一婦人服¶
　截瘧丹内有砒者兒飲其乳良久子母昏憒遍身發¶
<pb:KR3e0070_WYG_059-45b>¶
　赤翌日方甦又一婦人亦服前藥其子吐瀉大作大¶
　人尚不能勝况小兒乎凡服砒石之藥中毒遍身發¶
　赤昏瞶或吐瀉者急灌醋碗許即甦小兒數滴足矣¶
琥珀散　治急慢驚風涎潮昏冐目瞪驚搐内釣腹痛¶
　或驚癎時發¶
　　辰砂(一錢/五分)琥珀　牛黄　牛膽南星　殭蠶(炒去/絲嘴)¶
　　全蝎　白附子　代赭石　天麻　乳香　蟬殻¶
　　(各一/錢)¶
<pb:KR3e0070_WYG_059-46a>¶
　右為末每服一二分白湯調下¶
黄芩清肺飲　治肺燥而小便不通¶
　　黄芩(一/錢)梔子(一箇/打破)¶
　右水煎服不利加鹽豉二十粒¶
異功散¶
四君子湯¶
六君子湯¶
清胃散(四方見内釣/)¶
<pb:KR3e0070_WYG_059-46b>¶
白术散(方見積痛/)¶
比金丸(方見驚癎/)¶
三黄丸(方見疝症/)¶
惺惺散(方見咳嗽/)¶
抱龍丸(方見傷寒/)¶
牛黄清心丸(方見急驚/)¶
　　　作喘¶
喘急之症有因暴驚觸心者有因寒邪壅盛者有因風¶
<pb:KR3e0070_WYG_059-47a>¶
邪外客者有因食鹹酸痰滯者有因膏粱積熱薰蒸清¶
道者然喘與氣急有輕重之别喘則欲言不能隘於胸¶
臆氣急但息短心神迷悶耳治法因驚者用雄朱化痰¶
定喘丸佐以天麻定喘飲寒傷肺氣者用小青龍湯風¶
邪傷肺者用三抝湯加減之食醎酸傷肺者㗖以生豆¶
腐熱傷肺氣者當凉肺定喘哮喘喉聲如鋸者梅花飲¶
兼用半夏丸前症多因脾肺氣虚腠理不密外邪所乗¶
真氣虚而邪氣實者為多若已發則散邪為主未發則¶
<pb:KR3e0070_WYG_059-47b>¶
補脾為主設槩攻其邪則損真氣逕補其肺則益其邪¶
凡喘嗽之症若小便不利則必生脹脹則必生喘要分¶
標本先後先喘而後脹者主於肺先脹而後喘者主於¶
脾蓋肺金司降外主皮毛肺朝百脉通調水道下輸膀¶
胱肺旣受邪則失降下之令故小便漸短致水溢皮膚¶
而生脹滿此則喘為本而脹為標也治當清金降火為¶
主而行水次之脾土惡濕而主肌肉土能尅水若脾土¶
受傷不能制水則水濕妄行浸潰肌肉水旣上溢則邪¶
<pb:KR3e0070_WYG_059-48a>¶
反侵肺氣不能降而生喘矣此則脹為本而喘為標也¶
治當實脾行水為主而清金次之苟肺症而用燥脾之¶
藥則金燥而喘愈甚脾病而用清金之藥則脾寒而脹¶
益增觀其症若中氣虚弱者用六君子湯中氣虚寒者¶
前方加炮薑鬱結氣滯者用歸脾湯加柴胡山梔肝木¶
尅脾土者用六君柴胡山梔肺氣壅滯者用紫蘇飲加¶
白术食鬱壅滯者用養胃湯加木香肺中伏熱水不能¶
生而喘者用黄芩清肺飲及五淋散脾肺虚弱不能通¶
<pb:KR3e0070_WYG_059-48b>¶
調水道者用補中益氣湯及六味丸膏粱厚味脾肺積¶
熱而喘者用清胃散及滋腎丸心火刑金不能生水者¶
用人參平肺散亦用滋腎丸腎水虧虚火鑠金小便不¶
利者用六味丸及補中益氣湯肝木乗脾不能相制而¶
喘者用六君柴胡升麻脾胃虚寒臍凸腹脹者用八味¶
地黄丸脾腎虚寒不能攝水如蠱脹者用加減腎氣丸¶
凡虧損足三隂而致喘脹或二便不調及牽引侈痛者¶
俱用六味八味加減腎氣等丸治之仍叅傷風咳嗽症¶
<pb:KR3e0070_WYG_059-49a>¶
　　治驗¶
　一小兒嘔吐發熱胸痞脇痛作喘發搐因乳母恚怒¶
　母服加味逍遥散子服異功散加釣藤鈎山梔並愈¶
　一小兒痰喘鼻塞用惺惺散而愈後因傷乳服消導¶
　之劑痰喘腹脹益甚余謂脾虚不能生肺而痰喘脾¶
　氣不能運化而腹脹用異功散而痊¶
　一小兒患喘服發汗之劑汗不出而喘益甚用異功¶
　散頓愈又用六君子湯而全愈後復痰喘服下痰丸¶
<pb:KR3e0070_WYG_059-49b>¶
　前症愈甚更腹脹作嘔此脾肺復傷也再用異功散¶
　而漸愈半載後患喘嗽靣赤此火心尅肺金用人參¶
　平肺散及六味地黄丸而痊¶
　一小兒傷風喘急不能卧服參蘇飲之類不痊余用¶
　小青龍湯一劑而愈後復感寒嗽喘益甚服發表之¶
　藥手足並冷腹脹少食余謂脾肺俱虚也用六君子¶
　加桔梗杏仁而愈¶
　一小兒患喘靣赤服牛黄清心丸靣色㿠白手足不¶
<pb:KR3e0070_WYG_059-50a>¶
　熱余謂脾胃復傷用六君子湯不半杯而愈又傷風¶
　寒而喘靣色仍白用五味異功散加桔梗生薑治之¶
　頓安¶
　一小兒七歲患前症久不愈或用下痰等藥連瀉數¶
　次飲食不入手足並冷喘急不得卧先用六君薑桂¶
　益甚用人參五錢附子一錢二劑少緩又二劑十減¶
　三四乃用獨參將愈却用四君子湯而瘥¶
雄朱化痰定喘丸　治因驚發喘逆觸心肺暴急張口¶
<pb:KR3e0070_WYG_059-50b>¶
　虚煩神困¶
　　雄黄　硃砂(各一/錢研)蟬蛻　全蝎　白殭蠶　天南¶
　　星　白附子(炮各/二錢)輕粉(五/分)¶
　右為末糊丸麻子大每服數丸茶清送下¶
梅花飲　治五臟積熱喉中有痰靣色赤白鼻流清涕¶
　氣逆喘急目赤咳嗽或因驚夜啼¶
　　硼砂　馬牙硝　片腦　人參(各一/兩)甘草(五/錢)芒硝¶
　　辰砂　麝香(各一/錢)¶
<pb:KR3e0070_WYG_059-51a>¶
　右各另為末磁器收貯每服半匙麥門冬湯調服氣¶
　急喘嗽桑白皮湯下常服薄荷湯下¶
天麻定喘飲　治喘嗽驚風¶
　　天麻　防風　羌活　甘草(炒/)人參　桔梗　白¶
　　术　川芎　半夏麯(各等/分)¶
　右每服二錢水煎服¶
三抝湯　治感冐風邪鼻寒聲重語音不出或傷風寒¶
　頭疼目眩四肢拘倦咳嗽多痰胸滿氣短¶
<pb:KR3e0070_WYG_059-51b>¶
　　麻黄(不去/節)杏仁(不去/皮尖)甘草(生用各/等分)¶
　右每服二三錢薑水煎服¶
半夏丸　治肺氣不調咳嗽喘滿痰涎壅塞心下堅滿¶
　及風痰嘔吐惡心涕唾稠粘¶
　　白礬(一兩/半焙)半夏(三兩湯泡七次/薑汁製一宿)¶
　右為末生薑自然汁丸赤豆大每服十丸薑湯下¶
紫蘇飲子　治肺受風寒喘熱痰嗽¶
　　紫蘇葉　桑白皮　青皮　五味子　杏仁　麻¶
<pb:KR3e0070_WYG_059-52a>¶
　　黄　甘草(炙/)陳皮(各二/分)人參　半夏(各三/分)¶
　右薑三片水煎温服¶
小青龍湯¶
惺惺散(二方見咳嗽/)¶
異功散¶
清胃散¶
六君子湯¶
加味逍遥散¶
<pb:KR3e0070_WYG_059-52b>¶
歸脾湯(五方見内釣/)¶
人參平肺散(方見夜啼/)¶
平胃散(方見胃氣虚冷/)¶
八味丸(即六味丸加肉桂/五味子方見腎臟)¶
牛黄清心丸(方見急驚/)¶
養胃湯(方見瘧症/)¶
黄芩清肺散(方見百晬内嗽/)¶
五淋散(方見五淋/)¶
<pb:KR3e0070_WYG_059-53a>¶
滋腎丸(方見發熱/)¶
補中益氣湯(方見虚羸/)¶
六味丸(方見腎臟/)¶
金匱加减腎氣丸(方見腹脹/)¶
　　　黄疸¶
經曰中央黄色入通於脾故黄疸者脾之色也夫人身¶
之神貴於藏而黙用見於外則内虚矣其症皆因脾氣¶
有虧運化失職濕熱留於肌膚發而為疸錢仲陽所謂¶
<pb:KR3e0070_WYG_059-53b>¶
身痛背彊二便澁滯遍身靣目爪甲皆黄是也小便褐¶
色者難治療法宜固脾為先如専用尅伐寛中澹泄利¶
水之藥則鮮有不至危者矣若初生及百日半年之間¶
不因病而身黄者胃熱胎黄也腹大食土為脾疳兼作¶
渇飲冷者用瀉黄散小便不利者茵陳湯病後發黄肢¶
體浮腫者用白术散清便自調肢冷嗜卧者益黄散身¶
澹黄白者調中丸及補中益氣湯加茵陳身熱膈滿肌¶
膚靣目皆黄者加減瀉黄散辨其所以若閉目壯熱多¶
<pb:KR3e0070_WYG_059-54a>¶
哭不已大小便赤澁口中熱氣者廼姙娠厚味胎毒之¶
候也母子並服生地黄湯仍忌酒麪五辛熱物設不自¶
慎悞傷脾土急則變為驚風吐瀉緩則肢體浮腫小便¶
不利眼目障閉多成疳疾矣又有脾虚發黄者當於脾¶
胃中求之¶
　　治驗¶
　一小兒旬日内先兩目發黄漸及遍身用瀉黄散一¶
　服而瘥¶
<pb:KR3e0070_WYG_059-54b>¶
　一小兒生旬日靣目青黄此胃熱胎黄也用瀉黄散¶
　乳調服少許即愈後復身黄吐舌仍用前藥而安¶
　一小兒因乳母食鬱而致飽脹嚥酸遍身皆黄余以¶
　越鞠丸治其母瀉黄散治其子並愈¶
　一小兒患前症服五苓散消食丸之類其黄不退作¶
　渇飲湯腹膨少食余謂胃氣虚津液少故喜飲湯脾¶
　氣虚故腹脹少食也先用白术散漸愈又用補中益¶
　氣湯而痊¶
<pb:KR3e0070_WYG_059-55a>¶
　一小兒飲食不調腹脹身黄小便金色雜用治疸之¶
　劑作渇飲水余謂胃氣實熱先用瀉黄散二劑作渇¶
　頓止用梔子栢皮湯其黄亦退用白术散而飲食進¶
茵陳湯　治陽明病發熱汗出者此為熱越不能發黄¶
　也但頭汗出至頸而還小便不利渇飲水漿此瘀熱¶
　在裏而發黄也或傷寒七八日小便不通腹微滿身¶
　黄如橘色者¶
　　茵陳蒿(嫩者/一兩)大黄(三錢/五分)梔子(大者/三枚)¶
<pb:KR3e0070_WYG_059-55b>¶
　右每服一錢水煎服¶
犀角散　治黄疸一身盡黄¶
　　犀角(一/兩)茵陳　葛根　升麻　龍膽草(酒/炒)甘草(各/半)¶
　　(兩/)生地黄(五/錢)寒水石(三/錢)¶
　右每服三錢水煎服一方𤓰蔞根汁和蜜服¶
小半夏湯　治黄疸小便色不變自利腹滿而喘者不¶
　可除熱熱去必噦¶
　　半夏(湯洗/七次)¶
<pb:KR3e0070_WYG_059-56a>¶
　右每服二三錢薑三片水煎服¶
消食丸　治胸膈氣痞乳食不消身後黄者(方見嘔/吐乳)¶
茵陳五苓散即五苓散加茵陳每服一錢温水調下日¶
　三服¶
導赤散(二方見五淋/)¶
越鞠丸(方見天釣/)¶
承氣湯¶
小柴胡湯(二方見痙症/)¶
<pb:KR3e0070_WYG_059-56b>¶
調中丸(即理中丸方見冷瀉/)¶
平胃散(方見脾胃虚冷/)¶
史君子丸(方見蚘䖝/)¶
益黄散(方見脾臟/)¶
地黄湯(即濟生地黄湯/)¶
白术散(方見積滯/)¶
四味肥兒丸(方見嘔吐/)¶
瀉黄散(方見脾臟/)¶
<pb:KR3e0070_WYG_059-57a>¶
　　　嘔吐乳¶
嘔吐皆主脾胃古人謂脾虚則嘔胃虚則吐是也嘔者¶
有聲無物吐者有物無聲也蓋乳哺過飽則胃不能受¶
而溢出銜乳多食睡則脾不能運而作㵼脾胃漸傷疾¶
病&KR0374;綿甚至慢驚之患矣若手足指熱喜飲熱湯或睡¶
而露睛皆胃氣虚弱也用異功散若手足指熱飲冷或¶
睡不露睛属胃經實熱也用瀉黄散若作渇少食或小¶
便色赤胃經虚熱也用七味白术散大凡嬰兒在乳母¶
<pb:KR3e0070_WYG_059-57b>¶
尤當節飲食若乳母停食亦能致兒吐瀉故不可不慎¶
也¶
　　治驗¶
　一小兒傷食嘔吐發熱靣赤服消導清熱之劑飲食¶
　已消熱赤未退余以為胃經虚熱用六君升麻柴胡¶
　四劑而痊¶
　一小兒傷食嘔吐服尅伐之藥嘔中見血用清熱凉¶
　血反大便下血唇色白而或青余謂脾土虧損肝木¶
<pb:KR3e0070_WYG_059-58a>¶
　所乗令空心服補中益氣湯食逺服異功散使涎血¶
　各歸其源果愈¶
　一小兒吐酸乳食用四君呉萸黄連木香補脾平肝¶
　而愈後口中有酸水仍用前藥隨愈後吐苦水而口¶
　亦苦用龍膽湯以清肝火四君子湯以補脾土而痊¶
　一小兒吐黄水所食之物悉皆甘味用瀉黄散清其¶
　胃火而愈後因停食服尅伐之藥口甘不食形氣殊¶
　弱用補中益氣湯養其中氣而痊¶
<pb:KR3e0070_WYG_059-58b>¶
　一小兒傷食噯腐用平胃散一服宿滯頓化余云不¶
　必多藥但節其飲食自愈不信别用尅滯之藥更加¶
　吐瀉以致不救¶
　一小兒傷食發熱靣赤抽搐嘔吐氣喘唾痰此飲食¶
　傷脾肺氣虚弱所致用六君子湯炒黑黄連山梔各¶
　二分一劑頓愈¶
消乳丸　治嘔吐消乳食脉沉者傷食不化也¶
　　香附子(炒/)宿砂仁　陳皮　甘草(炙/)神麯(炒/)麥芽¶
<pb:KR3e0070_WYG_059-59a>¶
　　(炒等/分)¶
　右為末米糊丸黍米大每服二十丸薑湯下¶
又方治百晬内嘔吐乳妳或大便青色用少婦乳汁一¶
　盞入丁香十粒陳皮一錢磁器内煑數沸稍熱空心¶
　以綿毬吮服¶
楊氏消食丸　治乳食過多胃氣不能消化¶
　　宿砂　橘皮　三稜　&KR0382;术　神麯(炒/)麥芽(炒各/半兩)¶
　　香附子(炒一/兩)¶
<pb:KR3e0070_WYG_059-59b>¶
　右為末麯糊丸麻子大白湯送下量兒加減¶
局方觀音散　治外感風寒内傷脾胃嘔逆吐瀉不進¶
　飲食漸至羸瘦¶
　　人參(一/兩)神麯(炒/)茯苓　甘草(炒/)木香　綿黄茋¶
　　白扁豆　白术(各一/錢)石蓮肉(去心二/錢五分)¶
　右為末每服一錢入藿香三葉棗水煎服¶
香朴散　治積冷嘔吐¶
　　藿香葉　陳皮　厚朴(薑汁製/各七錢)半夏(一兩湯/炮七次)甘草¶
<pb:KR3e0070_WYG_059-60a>¶
　　(炙一/錢)¶
　右每服三錢薑棗水煎瀉甚加木香肉豆&KR0371;¶
香薷散　治寒温不適飲食失調或外因風寒暑邪致¶
　吐利心腹疼痛霍亂氣逆發熱頭痛或轉筋拘急或¶
　疼痛嘔噦四肢逆冷¶
　　香薷(一/兩)茯苓　白扁豆(炒/)厚朴(薑汁製/各五錢)¶
　右每服二三錢水煎加酒半杯冷服立效¶
竹茹湯　治胃受邪熱心煩喜冷嘔吐不止¶
<pb:KR3e0070_WYG_059-60b>¶
　　葛根(七錢/五分)半夏(炮半/兩)甘草(炙三/錢)¶
　右每服二三錢入竹茹&KR0037;許大薑水煎取清汁微冷¶
　細細服加茯苓三錢尤妙¶
蘇合丸　治傳屍骨蒸殗殢肺痿疰忤鬼氣卒心痛霍¶
　亂吐痢驚補客忤等症¶
　　蘇合香油(入安息/香膏内)薰陸香(另/研)龍腦(研/)木香　白术¶
　　白檀香　丁香　朱砂(研水/飛)沉香　香附子(炒/)烏¶
　　犀屑　畢撥　安息膏(另為末用無/灰酒杵膏)麝香(研/)訶黎¶
<pb:KR3e0070_WYG_059-61a>¶
　　勒(煨取皮/各二兩)¶
　右為末研匀用安息香膏并蜜和丸桐子大井花水¶
　空心化服一二丸温酒亦得更用臘紙裹彈子大一¶
　丸緋絹袋盛當心帶之辟一切邪及治胸膈噎塞腸¶
　中虚鳴宿食不消¶
青州白丸子　治驚風吐乳¶
　　天南星(三/兩)白附子(一/兩)半夏(浸洗/七兩)川烏頭(去皮臍/半兩)¶
　右用井花水浸晒過次日早晨再換新水春五日夏¶
<pb:KR3e0070_WYG_059-61b>¶
　三日秋七日冬十日晒乾為末以糯米粉煎粥清為¶
　丸菉豆大薄荷湯調下¶
瀉黄散(方見脾臓/)¶
白术散(方見積痛/)¶
異功散¶
六君子湯¶
四君子湯(三方見内釣/)¶
龍膽湯(方見噤風/)¶
<pb:KR3e0070_WYG_059-62a>¶
平胃散(方見脾胃虚冷/)¶
補中益氣湯(方見虚羸/)¶
　　　吐舌弄舌¶
舌属心脾二經小兒舌微露而即收者名弄舌此属心¶
脾虧損用温胃散補之舌舒長而良久不收者名吐舌¶
乃心脾積熱用瀉黄散主之或兼口舌生瘡作渇飲冷¶
属胃經實熱亦用前散作渇飲熱属胃經虚熱用四君¶
子湯食少作渇或大便不實脾胃虚弱也用七味白术¶
<pb:KR3e0070_WYG_059-62b>¶
散口角流涎或腮頰患腫胃虚風熱也先用人參安胃¶
散次用七味白术散若午後甚者脾血虚也四物多加¶
參术茯苓未應用補中益氣湯及審五臟相勝若因疳¶
瘦所致當叅諸疳門¶
　　治驗¶
　一小兒弄舌發搐手指不冷余謂肝脾虚熱用異功¶
　散加升麻柴胡而愈後傷乳腹脹服尅滯作瀉弄舌¶
　手指發熱審乳母肝火與小柴胡湯加升麻白术治¶
<pb:KR3e0070_WYG_059-63a>¶
　之母子並愈¶
　一小兒乳食過多患吐瀉用大劑異功散加柴胡升¶
　麻母子服之而愈後因驚服至寶丹之類發搐弄舌¶
　㡬至慢驚余用六君子湯加白附子服而愈¶
　一小兒吐舌發熱飲冷額鼻黄赤吐舌流涎余謂心¶
　脾實熱用導赤瀉黄二散而愈後復作别服清熱等¶
　藥更弄舌余用異功散加釣藤鈎而安又用六君子¶
　湯全愈¶
<pb:KR3e0070_WYG_059-63b>¶
　一小兒七嵗食生冷之物腹痛便秘服峻利之劑連¶
　瀉五次噫氣腹痛余謂心脾虚寒用異功散加薑桂¶
　木香治之不從反治胃火更加吃逆余仍以前藥加¶
　附子一片一服諸症頓退乃去附子又三劑而愈其¶
　時同患是症用清胃化痰者歿而手足俱黯¶
四物湯(方見急驚/)¶
補中益氣湯(方見虚羸/)¶
小柴胡湯(方見痙症/)¶
<pb:KR3e0070_WYG_059-64a>¶
導赤散(方見心臟/)¶
瀉黄散¶
人參安胃散(二方見脾臟/)¶
七味白术散(方見積痛/)¶
異功散¶
六君子湯¶
四君子湯(三方見天釣/)¶
五苓散(方見五淋/)¶
<pb:KR3e0070_WYG_059-64b>¶
　¶
　¶
　¶
　¶
　¶
　¶
　¶
　薛氏醫案卷五十九¶
