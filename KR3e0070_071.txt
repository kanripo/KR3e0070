# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.915631
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷七十一
<pb:KR3e0070_WYG_071-1a>¶
欽定四庫全書¶
　薛氏醫案卷七十一¶
　　　　　　　　　　　　　明　薛已　訂¶
　　保嬰撮要十六¶
　　　不靨悶亂哽氣腹脹之症¶
陳文宿先生云痘瘡十一日至十二日當靨不靨身熱¶
悶亂不寧卧則硬氣腹脹泄瀉寒戰咬牙急用異功散¶
加木香當歸以救隂陽表裏助其収靨竊謂前症若手¶
<pb:KR3e0070_WYG_071-1b>¶
足並冷屬脾胃虚寒宜用十二味異功散手足㣲冷屬¶
脾胃虚弱宜用五味異功散加木香若手足熱大便秘¶
屬脾胃實熱宜用清涼飲救其隂以抑其陽¶
一小兒痘寒戰咬牙瀉渇腹脹手足冷時仲夏飲沸湯¶
口不知熱先君謂脾氣虚寒用十二味異功散一劑頓¶
安又用五味異功散調補而愈再用參茋四聖散而愈¶
一小兒痘不結痂發熱飲湯哽氣腹脹此脾氣虚弱用¶
五味異功散參茋四聖散而愈後噫氣下氣欲服枳殻¶
<pb:KR3e0070_WYG_071-2a>¶
之類余謂噫氣屬心火虚下氣屬脾氣虚朝用六君子¶
湯加薑桂夕用補中益氣湯而愈¶
一小兒哽氣喘咳腹脹下氣手足不冷不熱此脾虚不¶
能攝氣而腹脹下氣肺虚不能攝氣而哽氣喘咳用五¶
味異功散加升麻而愈¶
一小兒痘將愈足冷哽氣腹痛手冷至臂唇青面白屬¶
脾胃虚寒也用五味異功散加附子二劑足稍温又用¶
六君薑桂二劑諸症漸退乃去薑桂服之而痊¶
<pb:KR3e0070_WYG_071-2b>¶
一小兒痘不結痂作渇飲冷大便秘結此腸胃有熱也¶
先用清涼飲末一錢大便和而頓靨又用人參麥門冬¶
散八珍湯而痊¶
一小兒痘不結痂用補中益氣湯地黄丸料煎服而愈¶
次年畢姻後寒熱作渇頭運脉洪數按之㣲細此脾腎¶
虚火上炎也以前藥各加肉桂五分引火歸經而愈¶
一小兒痘不靨發熱因乳母有肝火用加味逍遥散人¶
參白术散母子俱服而熱止又用柴胡麥門冬散而痊¶
<pb:KR3e0070_WYG_071-3a>¶
一小兒十五歲乆而結痂寒熱往來脉洪數按之無力¶
用十全大補湯而痊後因勞寒熱復發用補中益氣湯¶
而安¶
六君子湯治脾氣虚弱或因尅伐之劑虧損中氣飲食¶
　少思或痘瘡不起發灌漿結痂¶
　　人參　白术(炒/)茯苓　陳皮(炒/)半夏(湯/洗)甘草(炒各/等分)¶
　右三五錢薑棗水煎徐徐服¶
四君子湯(即六君子湯/去陳皮半夏)¶
<pb:KR3e0070_WYG_071-3b>¶
四順清涼飲王海藏先生云痘疹膿貫而不焦者由治¶
　失清涼之法内外熱毒無以收歛辟如五榖得陽氣¶
　而成熟得陰氣而成實用清涼飲子下之(方見大/便不通)¶
十二味異功散(方見頂陷灰白/)¶
人參麥門冬散(方見發熱口渇/)¶
柴胡麥門冬散(方見作痒搔破/)¶
加味逍遥散(方見欲靨不靨/)¶
補中益氣湯¶
<pb:KR3e0070_WYG_071-4a>¶
五味異功散(二方見寒戰咬牙/)¶
參茋四聖散¶
十全大補湯(二方見腹脹氣促/)¶
人參白术散(即七味白术散/)¶
地黄丸(二方見發熱屬隂陽/)¶
　　　兩目生翳痕黯凹凸之症¶
陳文宿先生云痘瘡十二日至十三日瘡痂漸落其瘢¶
猶黯或凹或凸肌肉尚嫩不可洗澡并忌五辛煎&KR1020;之¶
<pb:KR3e0070_WYG_071-4b>¶
物恐熱毒上薰肝膈眼生瘴翳或有是患用糓精草散¶
治之竊謂前症目為肝之竅或肝經風熱或肝經血虚¶
或肝經熱毒或肝經寒熱相摶或肝疳内熱或乳母肝¶
經有熱或食膏粱厚味故多犯其目若失扵早治多成¶
廢疾¶
一小兒出痘兩眼不開先君謂肝經有熱用消毒化癍¶
湯母子服之而愈¶
一小兒兩目不開先君謂肝經熱毒先用柴胡麥門冬¶
<pb:KR3e0070_WYG_071-5a>¶
散又用四物湯加山梔而愈¶
一小兒痘瘡目赤腫痛此肝火為患用柴胡麥門冬散¶
榖精散而愈¶
一小兒痘將靨目不開脉浮而無力右闗按之緩弱此¶
脾氣虚耳用補中益氣湯加蔓荆子二劑去蔓荆子又¶
數劑而愈後每勞役目中作脹不能開合朝用補中益¶
氣湯夕用五味異功散而愈¶
一小兒眼痛不開屬肝經風熱用柴胡麥門冬散犀角¶
<pb:KR3e0070_WYG_071-5b>¶
地黄湯加柴胡各一劑開而見赤翳迷漫仍用前藥加¶
穀精草而愈¶
一小兒出痘目閉二十餘日用清肝解熱之藥兩目雖¶
開其睛已傷此失於早治也¶
一小兒目中出痘作痛肝脉弦洪有力先用小柴胡加¶
龍膽草生地黄一劑而痛稍止乃用四物柴胡山梔一¶
劑痛全止再用加味逍遥散蟬菊散而愈¶
一小兒目中出痘肝脉弦數此木火相摶用四物山梔¶
<pb:KR3e0070_WYG_071-6a>¶
牡丹皮柴胡二劑再用加味逍遥散二劑肝脉平和又¶
用四物牡丹皮而靨但目有青翳用蛇蛻散三味□精¶
草散而痊¶
一小兒素食膏粱目中出痘作痛口渇大便堅實左右¶
關洪數有力弦長此形病脉俱實先用柴胡梔子散瀉¶
黄散各一服又用柴胡梔子散柴胡麥門冬散而痊¶
一痘兒眼不開肝脉數按之有力同柴胡梔子散子母¶
服之眼漸開又因母勞怒仍閉用加味逍遥散而愈後¶
<pb:KR3e0070_WYG_071-6b>¶
復閉用柴胡麥門冬散而痊¶
一小兒目中生翳診其肝腎疳症用九味蘆薈丸六味¶
地黄丸及粉丹散翳漸退又用柴胡麥門冬散而痊¶
羊肝散治痘毒入眼或無辜疳入目¶
　　宻䝉花　青箱子　决明子　車前子¶
　右為末用宻䝉花末三錢餘藥各一錢以羊肝一葉¶
　薄批摻上濕用紙裹煨熟空心食之¶
蛇蛻散治痘毒目翳¶
<pb:KR3e0070_WYG_071-7a>¶
　　蛇蛻(二錢/為末)𤓰蔞仁(五錢/研爛)¶
　右為末用羊肝一片批開入末二錢用線紥𦂳米泔¶
　煑熟頻與兒食外用粉丹散¶
三味穀精草散治痘疹翳膜遮睛瘴瞳子¶
　　穀精草(一/兩)蛤粉　黑豆(各二/兩)¶
　右為末用雄猪肝一葉竹刀批開摻藥在内以麻線¶
　縳定砂礶内水煑熟令兒食之¶
蟬菊散治癍痘入眼或病後生翳障¶
<pb:KR3e0070_WYG_071-7b>¶
　　蟬蛻(洗/)白菊花(各等/分)¶
　右每服一錢水煎入蜜少許量兒服¶
二味穀精草散治痘瘡已靨目翳膜障瞳神隠澁淚出¶
　乆而不退¶
　　穀精草(一/兩)生蛤粉(二/兩)¶
　右為末用獖猪肝一葉竹刀批片子摻藥在内以綿¶
　扎入砂器内水煑令兒熟食之¶
粉丹散(即吹/耳丹)治眼生翳膜¶
<pb:KR3e0070_WYG_071-8a>¶
　　輕粉　黄丹¶
　右為末竹筒吹耳内左眼有翳吹右耳右患吹左耳¶
　即退¶
通神散治癍瘡入目内生翳障¶
　　白菊花　菉荳末(生/用)穀精草(各等/分)¶
　右為末每服一錢乾柿一箇米泔水一盞煑乾末不¶
　拘時但食柿餅五七次至七日可見效¶
黄柏膏治痘瘡初出就塗面則痘瘡不生於面目用之¶
<pb:KR3e0070_WYG_071-8b>¶
　若遲雖出亦稀¶
　　黄栢(一/兩)菉豆　甘草(各四兩/生用)¶
　右為細末清油調如膏従耳前眼唇面並塗之日三¶
　五度¶
羊肝丸治痘瘡入目不能開¶
　　羯羊肝(一具/生用)黄連(炒為末/)¶
　右先將羊肝去筋膜於石器内搗爛入黄連末丸如¶
　桐子大毎服二三十丸食後清茶送下¶
<pb:KR3e0070_WYG_071-9a>¶
蟬蛻散治癍疹入目半年已過者一月取效¶
　　蟬蛻(一/兩)猪懸蹄甲(二兩瓦罐内用/鹽泥封燒存性)¶
　右二味為末入羚羊角末五錢每服五分白湯調下¶
九味蘆薈丸治肝經積熱面目生翳耳中出水大便不¶
　調肢體消瘦等症(方見疳蝕症/)¶
小柴胡湯(方見瘢症/)¶
柴胡麥門冬散(方見作痒搔破/)¶
四物湯(方見痘瘡出遲/)¶
<pb:KR3e0070_WYG_071-9b>¶
六味地黄丸(方見痘瘡發熱屬隂屬陽/)¶
瀉黄散(方見靨後發熱咽痛/)¶
消毒化癍湯(即消毒救苦湯/方見夾疹痘)¶
加味逍遥散(方見欲靨不靨/)¶
柴胡梔子散(即柴胡清肝散/方見作痒搔破)¶
補中益氣湯¶
五味異功散(二方見寒戰咬牙/一名小異功散)¶
　　　靨後發熱咽痛不利之症¶
<pb:KR3e0070_WYG_071-10a>¶
陳文宿先生云痘瘡收靨之後渾身壯熱經曰不除别¶
無他症用柴胡麥門冬散如不退服人參白术散若風¶
熱咳嗽咽喉不利用桔梗甘草防風湯竊謂前症有因¶
熱毒未解者有因胃氣虚熱者有因胃氣實熱者其因¶
不能枚舉當臨症制宜而藥之¶
一小兒咽痛壯熱痘痕色赤手㣲熱此餘毒未解用柴¶
胡麥門冬散而安七日之後復熱手指初揑似熱久揑¶
則冷此脾氣虚也用五味異功散而痊¶
<pb:KR3e0070_WYG_071-10b>¶
一小兒痘咽痛大便不實口渇飲湯手足不熱此脾胃¶
虚弱也用人參白术散而大便實但不時寒熱用加味¶
逍遥散而愈¶
一小兒痘咽痛發熱作渇面赤飲冷此胃經實熱也用¶
射干鼠粘子湯而愈因食厚味復發手足並熱用㵼黄¶
散一劑而痊¶
一小兒痘咽痛發熱飲冷大便黄色手足指熱此脾胃¶
實熱也用㵼黄清胃二散各一劑而愈後因乳母食厚¶
<pb:KR3e0070_WYG_071-11a>¶
味兒口角流涎不能吮乳仍用前藥治母而愈¶
一小兒痘咽痛足熱余謂此禀足三陰虚而無根之火¶
上炎也古人有云痘歸腎經必不可救當用壯水之劑¶
亦有生者奈彼不悟翌日果腰痛咽啞始信余言乃用¶
大劑地黄丸料加五味子并補中益氣湯而愈¶
一男子出痘上體甚熱兩足俱冷喉痛作渇瘡亦不起¶
發此禀腎經虚熱也以六味地黄丸料煎與恣飲漸愈¶
又用八珍湯而痊¶
<pb:KR3e0070_WYG_071-11b>¶
一小兒面色素白出痘咽痛發熱面赤作渇飲湯手足¶
指冷此禀足三陰虚也用大劑加減八味丸料煎與恣¶
飲又以益氣湯助其脾肺以滋化源痛止熱退而愈¶
射干鼠粘子湯治痘疹咽喉作痛及痘疹後癰疽瘡毒¶
　　鼠粘子(即牛/蒡子)甘草　升麻　射干(各二/錢)¶
　右水煎量服之¶
瀉黄散治脾胃實熱患瘡口渇飲冷¶
　　藿香葉(七/葉)石膏(煅五/錢)甘草(三/錢)防風　山梔仁(炒各/一兩)¶
<pb:KR3e0070_WYG_071-12a>¶
　右為末每二錢水煎入蜜少許嬰兒乳母服之¶
六味地黄丸(方見痘瘡發熱屬隂屬陽/)¶
清胃散(方見痘不結痂/)¶
八珍湯(方見頂陷灰白/)¶
人參白术散(即七味白术散屬隂屬陽/方見痘瘡發熱)¶
柴胡麥門冬散(方見作痒&KR0946;破/)¶
加減八味丸(即六味丸加/五味子肉桂)¶
加味逍遥散(方見欲靨不靨/)¶
<pb:KR3e0070_WYG_071-12b>¶
五味異功散¶
補中益氣湯(二方見寒戰咬牙/)¶
　　　頂陷心煩狂躁氣喘之症¶
陳文宿先生云痘紫色頂陷心煩狂躁氣喘妄語或如¶
見鬼神内熱便秘者宜用龍腦膏子猪尾膏如無内熱¶
大便不實不可輕服竊謂前症多因初起熱盛之時失¶
於解利所致亦有因痘毒未盡有因胃經有熱有因肺¶
胃有熱有因心脾有熱煩躁痘裂出血便血衂血屎黑¶
<pb:KR3e0070_WYG_071-13a>¶
痕赤詳見各症大凡作渇發熱手足指冷或大便秘結¶
者内有熱也切不可禁其飲水觀張子和述水中兒事¶
良可驗矣蓋熱極故得水而生也¶
一小兒痘疹狂喘熱渇飲冷痰涎不利先君用十六味¶
清膈飲犀角地黄湯而痊¶
一小兒痘紫發熱小便不利手足發熱此肺經有熱用¶
人參清肺飲小便隨利又用犀角地黄湯而靨¶
一小兒痘紫作渇手足並熱余謂胃經有熱用竹葉石¶
<pb:KR3e0070_WYG_071-13b>¶
膏湯一劑諸症頓退而愈用人參白术散而痊¶
一小兒痘紫作痛其頂欲陷發熱飲冷作渇痰喘小便¶
秘結此肺胃有熱用十六味清膈散一劑諸症頓減又¶
用葛根麥門冬散一劑而愈¶
一小兒出痘發狂作渇飲冷此上焦熱熾也用黄連解¶
毒湯芹菜汁而止又用紫草快癍湯將靨因間藥餌三¶
日色黑倒靨用紫草散渇止又用人參白术散而痊¶
一小兒出痘喘咳面赤其脉洪數右寸脉尤甚此心火¶
<pb:KR3e0070_WYG_071-14a>¶
尅肺金用人參平肺散以清心肺再用地黄丸以壯腎¶
水喘嗽頓止¶
一小兒痘將愈喘躁作渇面赤此禀足三隂虚也用地¶
黄丸料數劑諸症稍可又佐以益氣湯諸症漸愈後因¶
沐浴出汗仍喘咳煩躁面赤脉洪大按之如無此汗多¶
亾陽也用當歸補血湯而愈畢姻後喘咳音啞用地黄¶
丸益氣湯各百餘劑得逺幃幙而生¶
一小兒痘愈後時發狂兼喘發過面色黄白手足並冷¶
<pb:KR3e0070_WYG_071-14b>¶
此脾胃虚弱也余用補中八珍二湯各三十餘劑或云¶
當先降火邪而後補元氣乃服芩連朴硝之類汗吐不¶
止而殁¶
十六味清膈散治涕唾稠粘喘𠻳痰盛身熱鼻乾大便¶
　如常小便黄赤¶
　　人參　柴胡　當歸　芍藥　知母　桑白皮¶
　　白术　黄茋　紫苑　地骨皮　茯苓　甘草¶
　　桔梗　黄芩(炒半/兩)石膏(煅/)滑石¶
<pb:KR3e0070_WYG_071-15a>¶
　右每服三錢薑水煎量服之¶
葛根麥門冬湯治痘疹胃經熱甚頭疼悶煩或痘後餘¶
　毒¶
　　麥門冬　乾葛　人參　赤芍藥　升麻　茯苓¶
　　(各二/分)石膏末(五/分)甘草(二/分)¶
　右水煎服¶
犀角地黄湯治鬱熱不解氣血湧為衂血或流入胃脘¶
　而吐血或餘血停滯面色痿黄大便色黑¶
<pb:KR3e0070_WYG_071-15b>¶
　　犀角　生地黄　白芍藥　牡丹皮(各一/錢)¶
　右水煎乳母同服¶
人參平肺散治心火尅肺金傳為癰痿咳嗽喘嘔痰涎¶
　壅盛胸膈痞滿咽嗌不利¶
　　人參　陳皮　甘草　地骨皮　茯苓(各一/錢)知母¶
　　　青皮(四/分)五味子(炒一/錢)天門冬(去心/四分)桑白皮¶
　右水煎徐徐服¶
竹葉石膏湯治痘瘡胸中煩悶小便赤澁口乾作渇兼¶
<pb:KR3e0070_WYG_071-16a>¶
　有赤癍又宜服犀角散(方見泄瀉咬牙/)¶
龍腦膏子治時氣踠痘瘡及赤疹子未透心煩狂躁氣¶
　喘妄語或見鬼神或已發而陷伏宜速治否則毒入¶
　臟必死¶
　　生龍腦¶
　右研細滴雄猪心血丸菉豆大每服一丸心煩狂躁¶
　紫草湯下瘡陷伏温酒化下一方加辰砂五分尤妙¶
　服後少時心神清爽得睡瘡疹發透¶
<pb:KR3e0070_WYG_071-16b>¶
猪尾膏治痘瘡黑陷倒靨¶
　用小猪尾尖刺血兩三㸃入腦子少許辰砂末一錢¶
　同研膏以木香湯化下¶
紫草快癍湯治痘疹下血不止不能發出血氣不足色¶
　不紅活等症(即紫草湯/)¶
　　紫草　人參　白术　茯苓　當歸　川芎　芍¶
　　藥　木通　甘草　糯米¶
　右每服二錢水煎¶
<pb:KR3e0070_WYG_071-17a>¶
人參清肺散(方見痘喘/)¶
八珍湯(方見頂陷灰白瀉渇/)¶
黄連解毒湯(方見癍症/)¶
地黄丸(即六味地黄丸/)¶
人參白术散(即七味白术散隂陽/二方見發熱屬)¶
補中益氣湯¶
當歸補血湯(二方見寒戰咬牙/)¶
　　　作痒抓破膿水淋漓之症¶
<pb:KR3e0070_WYG_071-17b>¶
陳文宿先生云痘瘡作痒抓破成瘡膿水淋漓者由血¶
氣衰肌肉虚也宜用木香散加丁香肉桂及敗草散切¶
忌用牛糞灰竊謂前症皆因氣血虚弱所致預為調䕶¶
使氣血和平庻無此患又必察其外症色白者用四君¶
之類色赤者用四物之類若因醎味宜用蟬蛻散之類¶
一小兒口乾作渇脉浮而數此血氣虚而有熱也用參¶
茋四聖散加蟬蛻而痒止用托裡散加蟬蛻而膿貫又¶
用托裏散將靨忽發熱作渇而痒此血虚也用八珍湯¶
<pb:KR3e0070_WYG_071-18a>¶
當歸補血湯而愈¶
一小兒痘赤作痒脉弦按之則數此乃肝火血燥生風¶
先用柴胡麥門冬散加蟬蛻而痒止又用托裏散而痂¶
脫後仍痒痕白用八珍湯倍加參茋而愈¶
一小兒痘瘡作痒色赤心肝二脉數而弦此風熱相持¶
而血熱也用四物黄連柴胡丹皮而痒止用八珍湯當¶
歸補血湯而瘡愈¶
一小兒痘後作痒夜甚不寐此脾經氣血俱虚用四君¶
<pb:KR3e0070_WYG_071-18b>¶
歸茋數劑而止後傷食作瀉復痒不寐仍用前藥及五¶
味異功散而愈¶
一小兒痘瘡愈後身痒膿水淋漓内熱口乾用四君歸¶
茋及補中益氣湯并六味地黄丸而愈¶
一小兒痘痕作痒服祛風藥遍身皆痒膿水淋漓口禁¶
發搐面色皎白此氣血俱虚余用大補湯參芪四聖散¶
而愈¶
一小兒痘瘡已愈而犯色慾遍身作痒痘痕赤色氣息¶
<pb:KR3e0070_WYG_071-19a>¶
淹淹脉洪數無力左尺為甚先用大補湯内用人參五¶
錢數劑形氣稍復佐以大劑加料八味丸料又五十餘¶
劑而痊¶
一小兒痘將靨身痒脉浮數按之無力此真氣不能榮¶
於腠理用補中益氣湯漸愈因功課勞心自汗用六一¶
湯而愈後煩躁面赤自汗如雨用當歸補血十全大補¶
二湯而愈¶
一小兒汗出如雨手足發熱作渇飲冷右闗洪數有力此¶
<pb:KR3e0070_WYG_071-19b>¶
胃經實熱也用清胃散一劑頓退因食膏粱復痒發熱¶
飲冷用瀉黄散末一錢渇止又用白术散去木香而痊¶
一女子靨後身痒脉浮大此脾肺氣虚也朝用補中益¶
氣湯夕用黄茋六一湯而愈經行復痒發熱用加味逍¶
遥八珍湯而痊¶
一男子痘愈而入房身痒昏憒脉大而無倫次按之如¶
無用獨參湯十五劑而甦又大補湯二十餘劑脉歛又¶
二十餘劑脉㣲細而畏寒此火歸經又五十餘劑而痊¶
<pb:KR3e0070_WYG_071-20a>¶
一婦人痘方愈因勞發痒服消風散口噤流涎余謂曰¶
此因元氣復傷不信仍服前藥更四肢發搐余用十全¶
大補加味逍遥而愈¶
一小兒痘愈後作痒服消風散四肢發搐口噤流涎余¶
謂脾土虧損而肝木所尅果殁¶
一小兒痘膿未滿面赤作痒余謂氣血虚而有熱欲行¶
温補不信乃服清熱之藥而殁¶
柴胡麥門冬散治肝膽經有熱靨後不解¶
<pb:KR3e0070_WYG_071-20b>¶
　　柴胡　麥門冬(各一/錢)人參　𤣥參　龍膽草(各五/分)¶
　　甘草(炒/)¶
　右水煎量兒大小服¶
參茋四聖散治痘瘡不能長滿生膿或色白作痒(方見腹/脹氣促)¶
五味異功散治禀賦元氣虚弱肌肉消薄榮衛短促而¶
　患瘡瘍不䏻消散或脾肺氣虚不能生肌収口大凡¶
　諸症因脾氣虚而不能愈者皆宜服之調補元氣則¶
　自愈矣(方見寒戰咬牙/)¶
<pb:KR3e0070_WYG_071-21a>¶
黄茋六一湯治瘡瘍後氣虚作渇愈後復渇尤宜服之¶
　　黄茋(炙六/錢)甘草(炙一/錢)¶
　右水煎服¶
柴胡梔子散治肝膽經有熱瘡毒不愈或發熱不止¶
　　柴胡　牡丹皮　山梔(各一/錢)川芎　芍藥　茯苓¶
　　(各七/分)白术(炒/)甘草(各五/分)當歸　牛蒡(炒各/七分)¶
　右水煎母子同服¶
十全大補湯¶
<pb:KR3e0070_WYG_071-21b>¶
獨參湯¶
參茋四聖散治痘瘡不起不能長滿生膿或作痒(三方/見腹)¶
　(脹氣/促)¶
補中益氣湯治痘瘡中氣虚弱或因尅伐以致身痒惡¶
　寒發熱煩渇體倦飲食少思或不能結痂作痒者¶
當歸補血湯(二方見寒戰咬牙/)¶
加味逍遥散(方見欲靨不靨/)¶
四君子湯(方見不靨悶亂/)¶
<pb:KR3e0070_WYG_071-22a>¶
六味地黄丸(方見痘瘡發熱屬隂陽/)¶
四物湯(方見痘瘡出遲/)¶
托裏散(方見痘癰/)¶
八珍湯(即四君四物二方相合/)¶
瀉黄散(方見靨後發熱咽痛/)¶
加減八味丸(即六味加用五味子肉桂肉/)¶
清胃散(方見痘癰/)¶
　　　風邪摶於肌肉患疳蝕之症¶
<pb:KR3e0070_WYG_071-22b>¶
陳文宿先生云痘疹已靨未愈之間五臟未實肌肉尚¶
虚血氣未定忽被風邪摶扵肌肉膚腠之間則津液澁¶
滯故成疳蝕瘡也宜用雄黄散綿繭散治之久而不愈¶
則潰蝕筋骨以致殺人竊謂雄黄散清肝殺䖝解毒綿¶
繭散治膿水淋漓皆治外之良方内無餘毒者宜用此¶
法若因肝脾疳火上炎或食甘肥而胃火内動或手足¶
陽明經藴熱或腎經虚熱各有不同皆元氣不足病氣¶
有餘乗虚而發也焮痛作腫用仙方活命飲大蕪荑湯¶
<pb:KR3e0070_WYG_071-23a>¶
疳熱為患用大蕪荑湯四味肥兒丸腎經虚熱用地黄¶
丸當臨症制宜分五臟相勝審乳母之氣何如扶助胃氣¶
為善¶
一女子患疳症因浴熱湯發熱如炙體强如痓此腠理¶
間泄邪熱乗虚而内作用十全大補湯一劑頓安同時¶
亦有患此症不用補劑者甚至不救¶
一小兒痘後遍身津淫作痒此兼因疳為患用大蕪荑¶
湯及蟾蜍丸而愈後作渇口中作痛用蟾蜍丸人中白¶
<pb:KR3e0070_WYG_071-23b>¶
散而安¶
一小兒痘後毒蝕腮余謂肝脾有熱助疳而患也用大¶
蕪荑湯大蘆薈丸為主以五味異功散為佐月餘漸愈¶
却以五味異功散佐以大蕪荑湯而痊¶
一小兒臀間痘毒蝕爛略敷雄黄散益甚余謂兼肝脾¶
疳也先用大蕪荑湯活命飲各二劑又用九味蘆薈丸¶
為主以五味異功散為佐月餘諸症漸愈¶
一小兒患前症發熱作渇兩足晡熱余謂禀腎經隂虚¶
<pb:KR3e0070_WYG_071-24a>¶
不信恪服清熱敗毒而殁¶
一小兒痘出甚宻先四肢患毒膿潰而愈後口患疳涎¶
蝕牙齦余先用大蕪荑湯活命飲各一劑又用蟾蜍丸¶
人中白散而安¶
一小兒痘毒蝕陷敷雄黄散服加味解毒散而愈¶
一小兒臉患之作痛用仙方活命飲又敷雄黄散大蕪¶
荑湯而愈¶
韶粉散治痘瘡毒氣未散瘡痂雖落其瘢猶黯或凹或¶
<pb:KR3e0070_WYG_071-24b>¶
　凸此藥塗之¶
　　韶粉(一/兩)輕粉(一/兩)¶
　右煉猪脂油拌匀如膏塗之如痘痂欲落不落當用¶
　後方¶
　　羊&KR0008;骨髓¶
　右入輕粉研成膏塗之如痘痒搔成瘡及瘡痂欲落¶
　不落用上等白蜜塗之其痂自落亦無瘢痕神效¶
雄黄散治痘毒牙齦生疳蝕瘡¶
<pb:KR3e0070_WYG_071-25a>¶
　　雄黄(一/錢)銅緑(二/錢)¶
　右硏細量瘡大小乾摻¶
綿繭散治痘毒蝕瘡膿水不絶¶
　　出蛾綿繭(不拘多少/)¶
　右用生礬末碎貫繭内以炭灰燒礬汁乾取出為末¶
　乾貼之¶
九味蘆薈丸治痘毒成疳齒蝕爛齦或透頰顋或肝脾¶
　疳熱結核耳内生瘡兩目生翳耳中出水或小便出¶
<pb:KR3e0070_WYG_071-25b>¶
　津抝中結核或大便不調肢體消瘦等症¶
　　胡黄連　宣黄連(炒/)蘆薈　木香　白蕪荑(炒/)¶
　　青皮　白雷丸　鶴虱草(各一/兩)麝香(三/錢)¶
　右各另為末糊丸麻子大每服五分空心米湯下仍¶
　量兒用之¶
大蕪荑湯(一名梔子/茯苓湯)治痘毒上攻口齒成疳發熱作渇¶
　大便不調髪黄脫落面黑便清鼻下生瘡乳食嘔吐¶
　等症¶
<pb:KR3e0070_WYG_071-26a>¶
　　山梔仁(三/分)黄栢　甘草(炙各/二分)大蕪荑(五/分)黄連　麻¶
　　黄根(一/分)羌活(二/分)柴胡(三/分)防風(一/分)白术　茯苓(各五/分)¶
　　當歸(四/分)¶
　右水煎服¶
導赤散¶
　　生地黄　木通　甘草(各等/分)¶
　右為末每服一錢淡竹葉水煎¶
敗草散治痘瘡撾搔成瘡膿血淋漓用屋爛草或蓋牆¶
<pb:KR3e0070_WYG_071-26b>¶
　爛茅年逺者佳如無曠野生者尤佳為末搽之如遍¶
　身患者須多摻鋪蓆上令兒坐卧其瘡即愈¶
丹粉散治痘毒膿水淋漓¶
　　輕粉　黄丹(各二/錢)黄連末(三/錢)¶
　右研匀搽患處¶
立效散治一切胎毒瘡疥及風疹痛¶
　　大黄　黄栢　山梔　寒水石(煅各/等分)¶
　右為末用清油燭調搽若破而膿水淋漓用當歸膏¶
<pb:KR3e0070_WYG_071-27a>¶
大楓膏治一切瘡疥¶
　　黄連　大楓子肉(研膏各/二兩)真輕粉　枯礬　蛇床¶
　　子(各一/兩)桕油(六/兩)¶
　右各另為末入大楓膏和匀更入桕油杵百餘即成¶
　膏矣每用少許塗患處¶
加味小柴胡湯(方見癍疹/)¶
加味逍遥散(方見欲靨不靨/)¶
人參平肺散¶
<pb:KR3e0070_WYG_071-27b>¶
犀角地黄湯(二方見頂陷心煩/)¶
柴胡梔子散(方見作痒抓破/)¶
三黄散(方見癍爛/)¶
八珍散(方見頂陷灰白/)¶
地黄丸(方見發熱屬隂陽/)¶
十全大補湯(方見腹脹氣促/)¶
補中益氣湯¶
當歸補血湯¶
<pb:KR3e0070_WYG_071-28a>¶
五味異功散¶
竹葉石膏湯(四方見泄瀉咬牙/)¶
四味肥兒丸¶
加味解毒散¶
人中白散¶
東垣消毒救苦湯(四方見夾疹痘/)¶
蟾蜍丸¶
清胃散¶
<pb:KR3e0070_WYG_071-28b>¶
仙方活命飲(三方見痘癰/)¶
　　　癍症¶
陳文宿先生云癍疹之症俗言疹子是肺胃有熱或時¶
氣所作發於皮膚遍體狀如蚊蚤所咬凡色赤者十生¶
一死色黑者十無一生錢氏云癍症初發類似傷寒發¶
熱五六日或七八日而出或乍涼乍熱或咳嗽泄㵼不¶
食面赤眼光如水生眵或噴𡁲痰涎或熱渇乾嘔或大¶
便急而小便澁余竊謂前症若身熱煩渇者用升麻湯¶
<pb:KR3e0070_WYG_071-29a>¶
自汗煩渇者化癍湯煩渇熱瀉白虎蒼术湯熱盛譫語¶
導赤散咳𠻳不已生地黄散吐血衂血或大小便血犀¶
角湯喉間作痛甘桔防風湯咽喉腫痛𤣥參升麻湯乍¶
涼乍熱小柴胡湯喘嗽不已柴胡五味子湯小便不利¶
柴芩湯熱盛乾嘔解毒湯停食嘔吐或腹脹作瀉平胃¶
散大便不通加枳實飲食已消或仍作嘔四君子湯大¶
便秘或喘滿者先用前胡枳殻湯下之乃用春澤湯瘥¶
後熱毒不除葛根黄連湯餘毒成瘡射干鼠粘子湯消¶
<pb:KR3e0070_WYG_071-29b>¶
毒飲又有夾痘而出者其勢最速乃血乗其勢而為患¶
也如大便哽用清涼飲少許下之癍退四君歸茋固其¶
元氣肢體疼痛用活命飲一服殺其毒氣仍用托裏散¶
治之¶
一小兒七日不消頭痛發熱防其内陷此表邪未解用¶
葛根麥門冬湯一劑頓解再劑而痊¶
一小兒惡寒發熱頭痛拘急先用人參羌活散一劑外¶
邪頓散又用五味異功散而安¶
<pb:KR3e0070_WYG_071-30a>¶
一小兒月餘不消增實壯熱頭痛拘急此表邪未解也¶
用人參敗毒散一劑而表邪退再用惺惺散而痊¶
一儒者年踰二旬患前症煩渇飲冷用竹葉石膏湯化¶
癍湯各一劑熱渇頓愈用快癍湯痘瘡頓起用八珍湯¶
而痊¶
一産婦患此乃風熱所致用惺惺散而風熱散用六味¶
活血湯而瘡起發用八珍湯而痊¶
一小兒患此鼻塞聲重發熱身痒用人參消風散而表¶
<pb:KR3e0070_WYG_071-30b>¶
症愈後發熱搔破膿水淋漓脉浮大按之無力此脾胃¶
氣虚不能榮扵腠理朝用補中益氣湯夕用黄茋六一¶
湯而愈後因感冐服表散之劑煩躁發熱面目俱赤脉¶
大而虚用當歸補血湯而痊¶
一小兒發熱作渇二便秘澁用大連翹飲二便隨通但¶
嘔吐痰涎腹痛不食此邪氣去而眞氣復傷也用五味¶
異功散而痊¶
惺惺散治風熱時氣瘡疹頭疼壯熱目澁多睡咳嗽喘¶
<pb:KR3e0070_WYG_071-31a>¶
　麄¶
　　桔梗　眞細辛　人參　甘草　白茯苓　川芎¶
　　　白术(各五/分)薄荷¶
　右水一盞薑三片煎服¶
黄連解毒湯治疹毒吐血乾嘔¶
　　黄連　黄栢　黄芩　梔子(各三錢/)¶
　右水煎量大小服¶
柴胡五味子湯治癍疹喘𠻳(即小柴胡湯/内加五味子)¶
<pb:KR3e0070_WYG_071-31b>¶
小柴胡湯治癍疹乍涼乍熱似瘧喘嗽¶
　　柴胡(三/錢)人參　黄芩(各二/錢)半夏(一錢/二分)甘草(一/錢)¶
　右生薑三片水一盞煎至六分温服¶
柴苓湯治痘疹小便不利¶
　　柴胡　黄芩　猪苓　澤瀉　茯苓　白术(各一/錢五)¶
　　(分/)¶
　右薑水煎量大小服¶
人參消風散治癍疹等症¶
<pb:KR3e0070_WYG_071-32a>¶
　　人參(三/錢)荆芥穂　甘草(炙/)陳皮(各五/錢)白殭蠶　茯¶
　　苓　防風　芎藭　藿香　蟬蛻(各三/錢)厚朴(薑製/三錢)¶
　　羌活(二/錢)¶
　右每服一錢水煎服¶
人參敗毒散治癍疹發熱惡寒咳嗽等症¶
　　人參　茯苓　川芎　羌活　獨活　前胡　柴¶
　　胡　枳殻(麩皮/炒)桔梗　甘草(炒各/等分)¶
　右每服二三錢水煎¶
<pb:KR3e0070_WYG_071-32b>¶
生地黄散治痘疹煩熱咳嗽¶
　　杏仁　陳皮(各一/錢)生地黄　麥門冬(各一/錢半)甘草(五/分)¶
　右水煎服忌酒醋鹽酸之物¶
白虎蒼术散治痘疹癍症¶
𤣥參升麻湯¶
化癍湯(三方見水痘麻痘/)¶
升麻葛根湯(方見後/)¶
乾葛麥門冬湯¶
<pb:KR3e0070_WYG_071-33a>¶
犀角湯(二方見頂陷心狂/)¶
快癍湯(方見頂陷心煩/)¶
六味活血散¶
活命飲(二方見痘癰/)¶
大連翹飲¶
春澤湯¶
人參羌活散¶
葛根黄連湯(四方見夾疹痘/)¶
<pb:KR3e0070_WYG_071-33b>¶
五味異功散¶
當歸補血湯¶
補中益氣湯(三方見寒戰咬牙/)¶
黄茋六一湯(方見作痒抓破/)¶
竹葉石膏湯(方見泄瀉咬牙/)¶
射干鼠粘子湯(方見靨後發熱/)¶
桔梗防風湯(方見痘寒戰/)¶
前胡枳殻湯(方見痘涕唾稠粘/)¶
<pb:KR3e0070_WYG_071-34a>¶
四君子湯(方見不靨悶亂/)¶
四順清涼飲(方見大便不通/)¶
　　　水痘麻痘¶
陳文宿先生云水痘之症身熱二三日而止或咳嗽面¶
赤眼光如水或噴𡁲咳唾稠粘與痘不同易出易靨不¶
能為害湯民望先生云麻痘乃天行時氣熱積扵胃胃¶
主肌肉故發扵遍身狀如蚊子所嚙色赤者十生一死¶
色黑者十死一生此症亦與癍症不同其癍症如錦紋¶
<pb:KR3e0070_WYG_071-34b>¶
而但空缺處如雲路之狀麻症乃遍身而無空處但以¶
疎宻之不同耳麻痘漸出咳嗽煩悶嘔逆清水眼赤咽¶
喉口舌痘瘡用黄連杏仁湯若催出而成斑爛如錦紋¶
或膿水腥臭心胸咳悶嘔吐清水不時身熱用黄芩知¶
母湯初起發熱疑似之間可用升麻湯然麻症始終宜¶
用麻黄湯表之痘症表與下皆不可大抵發熱煩渇用¶
升麻葛根湯發熱咳嗽人參麥門冬湯發熱煩躁小便¶
不通大連翹飲冬寒腠理閉塞葛根橘皮湯¶
<pb:KR3e0070_WYG_071-35a>¶
一小兒患之發熱作渇遍身作痛大小便乾澁此熱毒¶
鬱滯於内用葛根麥門冬湯一劑頓安又用解毒散而¶
愈¶
一小兒患此身痛發熱煩躁此風邪摶扵表也用𤣥參¶
升麻湯諸症頓解但倦怠發搐此脾虚為肝所侮也用¶
和肝補脾湯而安¶
一小兒患此腹痛煩渇面赤咳嗽痰涎用升麻湯一劑¶
遍身如錦用化癍湯一劑而安又用人參麥門冬散而¶
<pb:KR3e0070_WYG_071-35b>¶
愈¶
一小兒痘隱於肉裡而不現煩渇躁熱衂血吐血或便¶
血用解毒湯犀角湯各一劑而血止又用導赤散而愈¶
一小兒患此寒熱乾嘔先用小柴胡湯加生地黄而寒¶
熱止用解毒湯而發用生料四物湯而全愈¶
一小兒患此五日不消發熱煩躁右闗脉洪數而有力¶
此胃經實熱先用化癍湯一劑又用參滑散而愈¶
三豆飲治天行痘瘡始覺即服之多者必少少者不出¶
<pb:KR3e0070_WYG_071-36a>¶
　　小赤豆　黑豆　菉豆(各一/百粒)甘草節(五/錢)¶
　右水煑熟任食之七日自不發¶
參滑散治水痘¶
　　地骨皮　麻黄(去節/一分)人參　滑石　大黄(煨一/分)知¶
　　母　羌活　甜葶藶(炒一/分)甘草(炙半/分)¶
　右為末每服五分水一小盞小麥七粒煎數沸每服¶
　三五匙不可多服¶
　按前方發表散邪疏通内熱之峻劑若遍身作痛壯¶
<pb:KR3e0070_WYG_071-36b>¶
　熱煩躁作渇飲冷大便秘結小便澁滯喘嗽等症宜¶
　用此方然水痘多屬表邪或發熱引飲小便赤澁者¶
　當用升麻葛根湯如無他症不必用藥¶
和肝補脾湯治風熱瘡疹脾土不及肝木太過¶
　　人參　陳皮　川芎(各五/分)白术　茯苓　芍藥(各/七)¶
　　(分/)柴胡　甘草(炙各/三分)山梔(炒四/分)¶
　右作二劑水煎服¶
白虎蒼术湯¶
<pb:KR3e0070_WYG_071-37a>¶
　　石膏(四/錢)蒼术(一錢/五分)知母(一/錢)甘草(五/分)粳米(一/撮)¶
　右水煎服¶
黄連杏仁湯治麻痘漸出咳嗽煩悶嘔逆清水眼赤咽¶
　喉口舌生瘡作瀉¶
　　黄連(一/兩)陳皮　杏仁(去皮尖/麩炒)麻黄(去/莭)枳殻(炒/)葛根¶
　　(各五/錢)¶
　右每服二錢作瀉者加厚朴甘草¶
黄芩知母湯治麻症癍爛隠疹如錦紋或膿腥臭心胸¶
<pb:KR3e0070_WYG_071-37b>¶
　閉悶嘔吐清水温壯不時¶
　　葛根　知母(洗/)黄芩　麻黄(去/節)陳皮　杏仁(去皮/尖)¶
　　甘草(各等/分)¶
　右每服二錢若不嘔逆去陳皮加芍藥如吐則用之¶
升麻葛乾湯治瘡疹初起發熱咳嗽似傷寒未辨麻疹¶
　　白芍藥　川升麻　甘草　乾葛(各等/分)¶
　右水煎每服三錢¶
化癍湯治癍疹渇熱最良¶
<pb:KR3e0070_WYG_071-38a>¶
　　人參　知母(各一/錢)甘草(五/分)石膏末(四/錢)¶
　右加粳米一撮水煎量服之¶
葛根橘皮湯治發癍煩悶嘔吐清汁兼治麻痘等症¶
　　葛根　陳皮　杏仁(去皮/尖)麻黄(去/節)知母(炒/)甘草¶
　　黄芩(各半/兩)¶
　右每服二三錢水煎¶
𤣥參升麻湯治癍疹已發未發或身如錦紋甚則語言¶
　煩躁喉閉腫痛¶
<pb:KR3e0070_WYG_071-38b>¶
　　𤣥參　升麻　甘草(炙各/等分)¶
　右每服二三錢水煎服¶
烏梅丸¶
　　烏梅(三十箇酒/浸肉研爛)細辛　附子(炮/)乾薑(各一/兩)黄連(一/兩)¶
　　當歸　蜀椒(各四/兩)¶
　右為末烏梅肉與米飯和丸桐子大每服數錢白湯¶
　下¶
羌活散(即人參敗毒散/加天麻地骨皮)¶
<pb:KR3e0070_WYG_071-39a>¶
葛根麥門冬湯(方見頂陷心煩/)¶
解毒散¶
小柴胡湯(二方見癍疹/)¶
四物湯(方見癍痘出遲/)¶
犀角湯(方見頂陷心狂/)¶
升麻葛根湯(方見痘寒戰/)¶
人參麥門冬湯(一名麥門冬散/方見發熱口渇)¶
大連翹飲(方見夾疹痘/)¶
<pb:KR3e0070_WYG_071-39b>¶
導赤散(方見疳蝕之症/)¶
　　　痘瘡生癰毒治之症¶
陳文宿先生云痘疹首尾不宜與水喫若悞與之瘡靨¶
之後其痂遲落或生癰腫鍼之而成疳蝕以致難愈蓋¶
脾胃外主肌肉飲水過多濕損脾胃摶扵肌膚則津液¶
衰少氣血不能周流凝結不散故瘡痂遲落而身生癰¶
腫也張潔古先生云癰腫發於身前手陽明經也發扵¶
四肢足陽明經也丹溪先生云痘癰多是餘毒血熱所¶
<pb:KR3e0070_WYG_071-40a>¶
致當分上下用藥而以涼血為主大便燥實加大黄如¶
不應當分經絡所屬血氣虚實其膿成否竊謂前症初¶
起未成膿者用活命飲隔蒜灸治而消之欲成膿者用¶
四君子湯加當歸黄茋以補托元氣大凡痘瘡始末皆¶
係脾腎之氣所主若飲食藥餌一有失宜必致多變他¶
症凡扵飲食少思内熱晡熱者皆屬脾腎氣虚血弱之¶
故也宜佐以四君子加川芎當歸黄茋升麻或飲食如¶
常有發熱作痛亦屬氣血虚弱餘毒為患亦宜佐以射¶
<pb:KR3e0070_WYG_071-40b>¶
干鼠粘子湯若飲食如常發熱作痛大便秘結者係屬¶
熱毒内藴宜用大連翹飲如或不應仍用仙方活命飲¶
若根赤而作痒者是血虚也宜用四物湯加以牡丹皮¶
色白而作痒者亦血虚也宜以四君子加當歸芍藥若¶
色赤而作痛者是血熱也宜以四物湯加連翹與金銀¶
花若腫而不潰者乃氣血兩虚之故也須用托&KR0187;消毒¶
散若潰而不愈者皆因脾氣虚弱也宜用六君子湯以¶
滋補之¶
<pb:KR3e0070_WYG_071-41a>¶
一小兒痘毒蝕陷敷以雄黄散及服加味解毒散而愈¶
一小兒痘毒遍身腐潰膿水淋漓以經霜茅草研細末¶
鋪於寢席之上令小兒睡卧於上更服九味解毒散頓¶
愈又用神效當歸膏敷之而痊¶
一小兒痘毒之後更患腿膝腫痛極甚此乃脾腎虚而¶
毒流注宜先用仙方活命飲服服過四劑其腫痛頓減¶
大半再用補中益氣湯及六味丸而痊¶
一小兒腿膝腫潰膿水不止内熱晡熱體倦肌瘦余以¶
<pb:KR3e0070_WYG_071-41b>¶
為元氣復傷用八珍湯兼六味丸服三月而愈¶
一小兒痘瘡已愈兩目昏閉余用鼠粘湯加山梔龍膽¶
犀角目開而有赤白翳佐以蛇蛻散外用二粉散而安¶
一小兒痘毒潰而腫不消煩躁作渇小便如淋手數尋¶
空此肝脾虚熱也用八珍湯加減八味丸料各二劑而¶
安又用大補湯而愈¶
一小兒痘毒腿膝腫此脾腎虚而毒流注也用如聖餅¶
及活命飲四劑腫痛頓減再用益氣湯地黄丸而痊¶
<pb:KR3e0070_WYG_071-42a>¶
一小兒腿膝腫潰膿水不止晡熱體倦先君謂元氣復¶
傷陰虚所致用補隂八珍湯地黄丸而愈¶
一小兒痘毒敷寒涼藥内潰不愈清膿甚多此元氣虚¶
也朝用益氣湯夕用八珍湯各五十餘劑佐以豆豉餅¶
而愈¶
一小兒腮患毒用活命飲腫痛已退肢體甚倦此邪氣¶
去而元氣虚也用聖愈湯元氣少復用托裏散而痊¶
一小兒左耳下連項赤腫作痛此少陽膽經火症用梔¶
<pb:KR3e0070_WYG_071-42b>¶
子清肝湯治其母用活命飲治其子而痊後復作誤服¶
敗毒散潰而不歛瘡口色白余用托裏散而痊¶
一小兒出痘七日寒熱作渇兩脇及臂外患痘疔此屬¶
膽經也挑出黑血以小柴胡湯加生地黄一劑熱渇頓¶
止又用活命飲而痊¶
一小兒患此面腫肉色如故脉浮而大按之㣲細余謂¶
此元氣虚而邪従之也當補元氣為善不信反服犀角¶
丸化毒丸而殁¶
<pb:KR3e0070_WYG_071-43a>¶
神效隔蒜灸法治痘癰大痛或麻木痛者灸至不痛不¶
　痛者灸至痛其毒隨火散用大蒜頭切三分厚安上¶
　用小艾炷於蒜上灸之每五壯易蒜再灸痛不止尤¶
　宜多灸小兒須將蒜切片着肉一面畧剜小空灼艾¶
　燃蒜先置大人臂上試其冷熱得宜然後着瘡上又¶
　别灼如前法試之以待相易勿令歇¶
仙方活命飲治痘疔痘毒及一切瘡毒未成即消已成¶
　即潰此消毒敗膿止痛之聖藥¶
<pb:KR3e0070_WYG_071-43b>¶
　　金銀花　陳皮(各三/錢)皂角刺(炒/)穿山甲(用蛤/粉炒)乳香¶
　　　没藥　白芷　防風　當歸(各一/錢)貝母　天花¶
　　粉　甘草節(各七/分)¶
　右每服五錢酒煎嬰兒母同服為末酒調服亦可若¶
　勢甚而邪在表者加麻黄散之而毒在内者加大黄¶
　下之當臨症制宜此解回生起死之劑但元氣脫者¶
　不治¶
六味活血散治癰疽瘡痛初起紅腫不散¶
<pb:KR3e0070_WYG_071-44a>¶
　　當歸　川芎　赤芍藥　生地黄　紅花　蘇木¶
　　(各等/分)¶
　右水煎量服之¶
托裏散治痘毒元氣虚弱不能潰散未成用之自消已¶
　成用之自潰¶
　　人參　黄茋(炒各/二錢)當歸(酒/洗)白术　陳皮　熟地黄¶
　　　茯苓　芍藥(炒各一/錢五分)甘草(炙五/分)¶
　右三五錢水煎服¶
<pb:KR3e0070_WYG_071-44b>¶
托裏消毒散治痘毒氣血虚弱不起發腐潰收斂或發¶
　寒熱肌肉不生¶
　　人參　黄茋　當歸(酒/洗)川芎　芍藥(炒/)白术　陳¶
　　皮　茯苓(各一/錢)金銀花　連翹　白芷(各七/分)甘草¶
　　(五/分)¶
　右每服三五錢水煎¶
東垣聖愈湯治膿潰心煩無寐體倦少食¶
　　熟地黄(自製/者佳)生地黄(各二/分)川芎　人參(各三/分)當歸¶
<pb:KR3e0070_WYG_071-45a>¶
　　黄茋(各五/分)¶
　右水煎服¶
濟生歸脾湯治脾血虚損健忘驚悸或心氣虚不能攝¶
　血歸源以致妄行或吐血下血或因乳母心脾二經¶
　有熱瘡不結痂或瘡痕赤色加柴胡山梔即加味歸¶
　脾湯¶
　　人參　白术　黄茋　白茯苓　龍眼肉　當歸¶
　　　逺志　酸棗仁(炒各/二錢)木香(一/錢)甘草(五/分)當歸身(一/錢)¶
<pb:KR3e0070_WYG_071-45b>¶
　右薑棗水煎母子同服¶
東垣清胃散治胃經有熱齒牙作痛或飲食作渇口舌¶
　生瘡或唇口腫痛焮連頭面或重舌馬牙吐舌流涎¶
　若因服尅伐之劑脾胃虚熱口舌生瘡或弄舌流涎¶
　或嘔吐困睡大便不實者用五味異功散¶
　　升麻(五/分)生地黄(四/分)黄連　牡丹皮(各三/分)當歸稍(四/分)¶
　右水煎服嬰兒母亦服¶
替針丸治痘癰膿已成不潰¶
<pb:KR3e0070_WYG_071-46a>¶
　　陳壞米(一/錢)碙砂(五/錢)雄雀糞(四十九粒真雄/雀糞直者是也)¶
　右為末米粥丸如麥粒大每用一粒粘瘡頭上以膏¶
　藥貼之半晌其膿自出若瘡頭透而膿不出或出而¶
　愈痛或發熱血氣虚也用托裏散或作嘔吐痰食少¶
　體倦脾氣虚也用六君子湯¶
神效太乙膏治一切瘡疽潰爛¶
　　𤣥參　白芷　當歸　肉桂　赤芍藥　大黄¶
　　生地黄(各一/兩)¶
<pb:KR3e0070_WYG_071-46b>¶
　右咬咀用麻油四十兩入銅鍋内煎至藥黑攄去查¶
　徐入淨黄丹一斤再煎滴水成珠捻軟硬得中即成¶
　膏矣¶
神效當歸膏治痘毒津淫或湯火等症及瘡腐不能生¶
　肌收斂者¶
　　當歸　生地黄　黄蠟(各一/兩)麻油(六/兩)¶
　先將當歸地黄入油煎去渣入蠟熔化候温攪勻即¶
　成膏矣¶
<pb:KR3e0070_WYG_071-47a>¶
豆豉餅治瘡瘍腫痛或硬而不潰及潰而不斂并一切¶
　頑瘡毒癤用江西豆豉為末唾津和成餅大如銅錢¶
　厚如三四錢置患處以艾鋪餅上灸之未成者即消¶
　已成者袪逐餘毒間有不效者乃氣血虚敗之症叅¶
　疔瘡論灸法用之¶
神功散治瘡瘍初起腫痛者用之可消加血竭更效¶
　　黄栢(炒為末/二錢)草烏(生為末/二兩)¶
　右用漱口水調敷常以漱水潤之¶
<pb:KR3e0070_WYG_071-47b>¶
飛龍奪命丹治痘疔痘毒痘癰或麻木嘔吐重者昏憒¶
　咬牙¶
　　真蟾酥(乾者/酒化)輕粉(各一/錢)枯白礬　寒水石　銅碌¶
　　　乳香　没藥　麝香(各二/錢)朱砂(六/錢)蝸牛(四十二/箇另研)¶
　　(如無/亦可)¶
　右各為末入蟾酥蝸牛或加酒少許糊丸菉豆大每¶
　服一丸温酒或葱湯送下重者外用隔蒜法灸甚者¶
　多灸或着肉灸¶
<pb:KR3e0070_WYG_071-48a>¶
五福化毒丹治痘毒實熱腫痛¶
　　生地黄　熟地黄　天門冬(去/心)麥門冬(去/心)𤣥參(各/二)¶
　　(兩/)甘草　甜硝(各三/兩)青黛(一兩/五錢)¶
　右為末蜜丸芡實大每服一丸白湯化下¶
犀角消毒丸治痘疹餘毒一切瘡毒¶
　　生地黄　荆芥　當歸　犀角(屑/)防風　牛蒡子¶
　　(杵/炒)赤芍藥　連翹　桔梗(各七/錢)薄荷　黄芩　甘¶
　　草¶
<pb:KR3e0070_WYG_071-48b>¶
　右為末蜜丸芡實大每服一丸白湯化下¶
　按化毒丹降火涼血解毒寒中之劑消毒丸清熱解¶
　毒破血之劑盖小兒臟腑脆嫩元氣易傷况痘後氣¶
　血皆虚豈能勝當此劑若胃氣一傷則未成者不能¶
　消散已成者不能腐潰已潰者不能生肌殊不知痘¶
　瘡乃臟腑所發遍身之血皆化為膿况此方愈而患¶
　此乃脾胃虚怯肌肉消弱榮衛短濇所致治者審之¶
蟾蜍丸¶
<pb:KR3e0070_WYG_071-49a>¶
　　蟾蜍(一枚夏月溝渠中腹大/不跳不鳴身多癩㿔者)¶
　右取糞蛆一杓置桶中以尿浸之桶上要乾不令蟲¶
　走出却將蟾蜍撲死投蛆中食一晝夜以布袋盛置¶
　浸急流水中一宿取出瓦上焙為末入麝一字粳米¶
　飯丸麻子大每服二十丸米飲下¶
八珍湯(方見頂陷灰白/)¶
小柴胡湯(方見癍症加生地黄山/梔即加味小柴胡湯)¶
梔子清肝散(即柴胡梔子散/方見作痒搔破)¶
<pb:KR3e0070_WYG_071-49b>¶
十全大補湯(方見腹脹氣喘/)¶
當歸補血湯¶
補中益氣湯(二方見寒戰咬牙/)¶
六味地黄丸(加五味子肉桂名加減八味丸/)¶
四君子湯(方見痘不靨悶亂/)¶
加味逍遥散(方見欲靨不靨/)¶
加味歸脾湯(方見痘疳/)¶
加味清胃飲(方見痘不結痂/)¶
<pb:KR3e0070_WYG_071-50a>¶
大蘆薈丸(方見風邪摶扵肌膚/)¶
人中白散¶
如聖餅¶
補隂八珍湯(三方見夾疹痘/)¶
　　　痘疔¶
痘疔又謂之賊痘或三五枚或五七枚間雜扵諸痘之¶
間其色紫黯作痛不寧以致諸症蜂起不能貫膿甚至¶
不救乃熱毒勢甚併結也用仙方活命飲如二便秘澁¶
<pb:KR3e0070_WYG_071-50b>¶
量加大黄遍身拘急加麻黄外必用線針挑破出黑血¶
或吮出毒血以泄其毒餘痘纔得貫膿否則其毒無從¶
而解必致不起如未應急用隔蒜灸若毒氣盛者或不¶
知痛者不用蒜隔就着肉灼艾灸之若灸後瘡頭紅腫¶
發焮用針挑破出毒血灼艾尤好雖此法未出方書予¶
屢用屢驗者世多用至寳丹之類亦不可恃¶
一小兒有疔二枚諸痘焮赤作痒而不貫先君以針挑¶
破隔蒜灸至五十餘炷而貫又十餘壯而痛止用活命¶
<pb:KR3e0070_WYG_071-51a>¶
飲末二錢熱酒調服出紫血又二服疔毒悉退痘漿悉¶
貫更用犀角消毒散而愈¶
一小兒患痘疔挑出毒血服活命飲而痘愈但疔處或¶
痒或痛用活命飲隔蒜灸而愈用參茋四聖散而靨¶
一小兒痘内有疔數枚雖挑出毒血餘毒不解先君用¶
仙方活命飲一劑徐徐灌之毒解漿貫而愈¶
一小兒患痘疔遍身焮如丹毒内紫色者三枚用活命¶
飲隔蒜灸其勢漸退又用活命飲末二錢漿漸貫更用¶
<pb:KR3e0070_WYG_071-51b>¶
四聖散犀角消毒散而愈¶
一小兒出痘第七日寒熱作渇兩脇及臂外側膽經各¶
患痘疔先用針挑出黑血乃用小柴胡湯加生地黄一¶
劑熱渇頓止又用活命飲一劑而痊¶
一小兒出痘稠宻痛甚色赤翌日變黑索水飲之神思¶
稍清先用活命飲末冷酒調服三錢痛雖稍緩其痘如¶
指色赤腫高又用奪命丹一粒腫痛十減六七又用活¶
命飲末一服温酒調又得減三四再服而漿貫却用四¶
<pb:KR3e0070_WYG_071-52a>¶
聖散而痊¶
犀角消毒散治癍疹丹毒發熱痛痒及瘡疹等症¶
　　牛蒡子　甘草　荆芥　防風(各五/分)犀角(鎊二/分)金¶
　　銀花(三/分)¶
　右水煎熱入犀角傾出服¶
仙方活命飲¶
飛龍奪命丹¶
隔蒜灸法(三方見痘癰/)¶
<pb:KR3e0070_WYG_071-52b>¶
四聖散(方見腹脹氣促/)¶
小柴胡湯(方見癍症/)¶
　　　夾疹痘¶
夫疹乃風邪外患痘為胎毒内發二症並作臟腑俱病¶
也二者相雜赤暈發焮痘瘡愈盛誤謂痘出太宻多不¶
可救然此乃疹夾痘也當治以人參羌活散疹毒即解¶
痘勢亦退其元氣虧損不能結痂當補解胃為急也¶
人參羌活散治時氣痘疹兼於發表¶
<pb:KR3e0070_WYG_071-53a>¶
　　人參　羌活　獨活　柴胡　前胡　桔梗　茯¶
　　苓　枳殻　川芎　天麻　甘草　地骨皮(各三/分)¶
　右入薄荷五葉薑水煎服¶
東垣消毒救苦湯治癍疹悉自消化使令不出已出稀¶
　者再不生癍十一月立此方隨四時加減通造化明¶
　藥性者能之¶
　　麻黄根　羌活　防風　升麻(各五/分)柴胡　川芎¶
　　　藁本　葛根(各二/分)酒黄芩(二/分)生地黄(二/分)細辛¶
<pb:KR3e0070_WYG_071-53b>¶
　　生黄芩(各一/分)黄連　酒黄栢　紅花(少/許)蘇木　當¶
　　歸身　吳茱茰(五/分)白术　蒼术(二/分)生甘草(一/分)橘皮¶
　　　連翹(半分初出減出/太盛者加之)¶
　右每服五錢水煎熱服¶
人中白散¶
　　人中白(煅一/兩)黄栢(炒黒/三錢)¶
　右為末搽口内¶
如聖餅治一切瘡痬硬腫不能消散或毒不能解散¶
<pb:KR3e0070_WYG_071-54a>¶
　　乳香　没藥　木香　血竭　當歸(等/分)麝香(少/許)¶
　右各另為末酒糊和為餅炙熱頻熨患處惡瘡加蟾¶
　蜍等分¶
四味肥兒丸(一名小/肥兒丸)治食積脾疳目生雲翳口舌生瘡¶
　牙齦腐爛發熱瘦怯遍身生瘡等症或痘後患之¶
　　黄連(炒/)蕪荑(炒/)神麯(炒/)麥芽(炒等/分)¶
　右為末水糊丸桐子大每服二三十丸空心白湯下¶
加味解毒散治癍疹痒痛寒熱甚者煩躁譫語并痘毒¶
<pb:KR3e0070_WYG_071-54b>¶
　發熱咽乾¶
　　犀角(鎊五/錢)連翹(炒二/錢)牛蒡子(炒三/錢)薄荷(一/錢)甘草(五/分)¶
　右為末每服一二錢滚湯調下¶
補隂八珍湯(即八珍湯加黄/栢知母炒黒)¶
葛根黄連湯治疹後身熱不除¶
　　葛根(五/錢)黄連(三/錢)黄芩(二/錢)甘草(一錢/半)¶
　右水煎服¶
獨參湯(人參一兩/薑&KR0037;同煎)¶
<pb:KR3e0070_WYG_071-55a>¶
春澤湯¶
　　人參　白术　茯苓　澤瀉　猪苓¶
　右水煎服¶
大連翹飲¶
　　連翹　黄芩　瞿麥　木通　滑石　柴胡　防¶
　　風　荆芥　赤芍藥　甘草　蟬蛻　山梔¶
　右每服三四錢水煎服¶
　¶
<pb:KR3e0070_WYG_071-55b>¶
　¶
　¶
　¶
　¶
　¶
　¶
　¶
　薛氏醫案巻七十一¶
