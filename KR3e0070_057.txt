# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.497887
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷五十七
<pb:KR3e0070_WYG_057-1a>¶
欽定四庫全書¶
　薛氏醫案卷五十七¶
　　　　　　　　　　　　　明　薛已　訂¶
　　保嬰撮要四¶
　　　風熱風症¶
中風之症西北方有之東南氣温腠理疏泄人患之者¶
皆類中風也况小兒元氣未充皮毛不固易虗易實外¶
邪乗之則壯熱抽掣氣粗涎涌甚至昏憒口噤即似中¶
<pb:KR3e0070_WYG_057-1b>¶
風悞以續命等湯投之多至不救大人且無真中况小¶
兒乎凡有前症當辨其因若陽明經氣虗風邪所乗筋¶
脉拘急者為外因足厥隂肝火熾盛筋脉偏急者為内¶
因脾肺虚弱腠理不宻外邪乗入或驚風過服金石之¶
劑耗損肝血或吐瀉後内亾津液不能養肝致口眼喎¶
斜者皆肝血不足肝火生風之類中風之類症也¶
　　治騐方藥(散見各症/)¶
　　　痙症¶
<pb:KR3e0070_WYG_057-2a>¶
發痙之症因傷風汗出悞發汗或濕症汗多所致若項¶
背強直腰背反張揺頭掣瘲噤口不語發熱腹痛病在¶
足太陽也若靣目赤色無汗惡寒牙闗𦂳急肢體反張¶
痰涎壅盛昏憒煩渴小便赤澁先譫語而發者名剛痙¶
當發汗若大便滑泄不語不渇有汗而不惡寒先手足¶
厥冷而發者名柔痙並以小續命湯加减主之剛痙去¶
附子用麻黄柔痙用附子去麻黄若壯熱譫語口乾手¶
足微寒大便滑泄此兼剛柔無汗用葛根湯有汗用桂¶
<pb:KR3e0070_WYG_057-2b>¶
枝加葛根湯若痰塞氣盛用南星半夏茯苓以消痰枳¶
實陳皮紫蘇以順氣更審其熱輕者用敗毒散熱盛者¶
用小柴胡湯壯熱有汗胸滿口噤咬牙便閉為内熱以¶
大承氣湯下之後用大柴胡湯解之過三日則難治此¶
皆治六淫外傷元氣形病俱實之法也若小兒多因驚¶
駭停食或乳母六淫七情飲食起居失宜所致更當審¶
之兼治其母大要因驚目直呵欠項強&KR0592;悶属肝經實¶
熱用抑肝散咬牙呵欠手尋衣領属肝經虚熱用地黄¶
<pb:KR3e0070_WYG_057-3a>¶
丸若肺金不能平木用異攻散脾不能養肝用六君子¶
湯水不能生木用地黄丸¶
　　治驗¶
　一小兒感冐發熱咳嗽咬牙余以為脾肺氣虚不信¶
　乃用解散之藥果項強口噤汗出不止手足並冷遂¶
　用五味異攻散加柴胡木香治之漸愈但日晡㣲熱¶
　睡而露睛用補中益氣湯而痊¶
　一小兒因驚發熱誤行表散出汗靣白日晡發痙先¶
<pb:KR3e0070_WYG_057-3b>¶
　兄謂脾肺氣虚而肝膽邪盛以六君子加柴胡升麻¶
　治之乃發於寅卯時此肝邪自旺也用加味逍遥散¶
　一劑其熱&KR0592;退又用補中益氣湯六味地黄丸而愈¶
　一小兒患瘰&KR1031;潰而發痙&KR0592;悶咬牙寒熱此屬肝經¶
　風熱先用柴胡梔子散一劑寒熱&KR0592;止次用四物參¶
　茋白术柴胡漸止又用補中益氣湯加芍藥茯苓而¶
　痊¶
　一小兒頭患瘡潰而發痙或寒熱作渇或手足厥冷¶
<pb:KR3e0070_WYG_057-4a>¶
　其脉洪大浮緩按之皆微細此元氣虚而邪氣實也¶
　用十全大補湯加柴胡山梔數劑諸症漸退而胍漸¶
　歛又十餘劑而愈¶
　一小兒驚風服抱龍丸保生錠吐涎甚多又汗出發¶
　痙仍欲袪痰余曰此肝脾血虗而内生風耳吐痰不¶
　止脾肺氣虚不能攝涎也汗出發痙脾肺氣虚而亾¶
　陽也用六君子湯加炮薑木香&KR0592;愈又用四君子加¶
　歸茋而安¶
<pb:KR3e0070_WYG_057-4b>¶
　一小兒傷風發熱服解散之藥汗出不止痓症悉具¶
　其脉洪大鼓指按之微細此汗多亾陽脾肺氣虚之¶
　症也用異功散加芎歸黄茋其汗&KR0592;止又用補中益¶
　氣湯而痊¶
　一小兒停食腹痛發熱嘔吐服峻厲之劑更吐瀉汗¶
　多手足並冷發痙不止其脈浮洪按之如絲用六君¶
　子湯加升麻炮薑痙痓&KR0592;已惟寒熱徃来又用四君¶
　升麻柴胡而愈¶
<pb:KR3e0070_WYG_057-5a>¶
　少叅王陽湖孫女年八嵗發痙服降火消導之劑其¶
　脉浮洪寒熱如瘧余用四君子加升麻柴胡炮薑鈎¶
　藤鈎及補中益氣湯間服漸愈但脇下作痛去炮薑¶
　加木香肉桂而痊¶
　一小兒因乳母大怒發熱脇痛亦患前症兼汗出作¶
　嘔先用小柴胡湯一劑子母俱服&KR0592;愈但日晡潮熱¶
　以異功散加升麻柴胡治之並愈¶
　一小兒因乳母發熱吐瀉一小兒因乳母食厥昏憒¶
<pb:KR3e0070_WYG_057-5b>¶
　同患前症各治其母而子悉愈¶
桂枝加乾葛湯　治頭疼項背強几几汗出惡風者¶
　　桂枝　芍藥　甘草　葛根(四錢/)¶
　右每服二錢薑棗水煎¶
小柴胡湯　治身熱惡寒風痙項強直急胸脇滿痛嘔¶
　噦煩渇寒熱徃來或身靣皆黄小便不利大便秘澁¶
　或驚過不解潮熱不除及差後勞復發熱疼痛如瘧¶
　發作有時(方見肝臟/)¶
<pb:KR3e0070_WYG_057-6a>¶
加味小柴胡湯(即小柴胡加山梔牡丹皮/)¶
保生錠子　治慢驚尚有陽症¶
　　全蝎　白附子(炮/)殭蠶　牛膽南星　蟬蛻　琥¶
　　珀　辰砂(各一/錢)麝香(五/分)防風(一/錢)¶
　右為末糊搜和揑成錠子金銀箔為衣用薄荷湯磨¶
　服¶
大柴胡湯　治表裏熱大便秘澁胸滿脇痛¶
　　柴胡　枳實(各二兩/二錢)半夏(一兩/五錢)赤芍藥(一兩/八錢)黄芩¶
<pb:KR3e0070_WYG_057-6b>¶
　　(二/兩)大黄(三兩七/錢五分)¶
　右生薑紅棗煎不拘時服¶
小續命湯(方見五硬/)¶
抑肝散(方見肝臟/)¶
地黄丸(方見腎臟/)¶
敗毒散(方見發熱/)¶
六君子湯¶
五味異功散(二方見内釣/)¶
<pb:KR3e0070_WYG_057-7a>¶
補中益氣湯(方見虚羸/)¶
加味逍遥散(方見内釣/)¶
柴胡梔子散(方見發熱/)¶
四物湯(方見急驚/)¶
十全大補湯(八珍湯加黄茋肉桂即/四君四物二湯合用)¶
抱龍丸(方見傷寒/)¶
四君子湯(方見内釣/)¶
大承氣湯　治剛痙胸滿内實口噤咬牙大熱發渇大¶
<pb:KR3e0070_WYG_057-7b>¶
　便秘澁¶
　　大黄　芒硝(各五/錢)厚朴(一/兩)枳實¶
葛根湯　治太陽病項強几几惡風無汗及惡寒剛痙¶
　　葛根(四/兩)麻黄(三/錢)桂枝(一/兩)¶
　右每服二錢水煎¶
　　　夜啼¶
夜啼有二曰脾寒曰心熱也夜屬隂隂勝則脾臟之寒¶
愈盛脾為至隂喜温而惡寒寒則腹中作痛故曲腰而¶
<pb:KR3e0070_WYG_057-8a>¶
啼其候靣青白手腹俱冷不思乳食是也亦曰胎寒用¶
鈎藤散若見燈愈啼者心熱也心屬火見燈則煩熱内¶
生兩陽相摶故仰身而啼其候靣赤手腹俱緩口中氣¶
熱是也用導赤散若靣色白黑睛少屬腎氣不足至夜¶
隂虚而啼也宜用六味丸若兼泄瀉不乳脾腎虚弱也¶
用六神散若兼吐瀉少食脾胃虚寒也用六君炮木香¶
大便不化食少腹脹脾氣虚弱也用異功散心血不足¶
者秘㫖安神丸木火相摶者柴胡梔子散肝血不足者¶
<pb:KR3e0070_WYG_057-8b>¶
地黄丸大抵此症或因吐瀉内亾津液或禀父腎隂不¶
足不能滋養肝木或乳母恚怒肝火侮金當用六君子¶
湯補脾土以生肺金地黄丸壯腎水以滋肝木若乳母¶
鬰悶而致者用加味歸脾湯乳母暴怒者加味小柴胡¶
湯乳母心肝熱摶柴胡梔子散仍宜叅客忤驚啼覽之¶
　　治驗¶
　一小兒發熱夜啼乳食不進昏迷抽搐痰盛口噤此¶
　脾肺氣虚風木所乗痰食積於胸腹也先用大安丸¶
<pb:KR3e0070_WYG_057-9a>¶
　後用六君釣藤鈎而痊¶
　一小兒三嵗靣白夜啼小便青而數此肺腎虚弱朝¶
　用補中益氣湯加肉桂一分夕用地黄丸而愈大凡¶
　小兒靣色青黑睛少或解顱足熱者出痘多在腎經¶
　預用地黄丸補腎氣多得無恙者¶
　一小兒二嵗夜啼面色赤黑睛色淡小便頻赤朝用¶
　補中益氣湯加山藥五味夕用地黄丸而愈¶
龍齒散　治抅哭肚疼驚熱¶
<pb:KR3e0070_WYG_057-9b>¶
　　龍齒　蟬脫　釣藤鈎　羌活　茯苓(各等/分)¶
　右為末每服一錢水煎服¶
碧雲散　治渾身壯熱夜啼¶
　　栢葉(二/分)南星　殭蠶　全蝎　鬰金　雄黄(各一/錢)¶
　右為末每服一字用薄荷湯入蜜調服¶
六神散　治腹痛靣色青口中氣冷及四肢俱冷曲腰¶
　而啼或泄瀉不乳¶
　　人參　山藥　白术(各五/錢)甘草(炒二/錢)茯苓　扁豆¶
<pb:KR3e0070_WYG_057-10a>¶
　　(炒各/一兩)¶
　右為末每服二錢薑二片棗水煎一方有芍藥當歸¶
　人參各二錢五分甘草桔梗陳皮桂各一錢¶
　愚按前症悉屬脾土虚寒元氣下陷本方更加柴胡¶
　升麻升提元氣而補脾土為善¶
神緑散¶
　　全蝎(去足翅不/拘多少)青薄荷(焙/乾)¶
　右為末每服五分薄荷湯調下¶
<pb:KR3e0070_WYG_057-10b>¶
無擇燈花散　治心燥夜啼¶
　　燈花(三二/顆)¶
　右研細用燈草煎湯調塗口中乳汁送下日三服一¶
　法用燈花塗乳上令兒吮之無燈花用燈草燒灰辰¶
　砂少許亦妙或用燈花七枚鵬砂一字辰砂少許蜜¶
　調塗唇上立安¶
安神散　治夜啼¶
　　蟬蛻(四十九枚只用後半叚/截去前半叚并去足翅)¶
<pb:KR3e0070_WYG_057-11a>¶
　右為末分四服用釣藤鈎湯調下¶
人參黄連散　治心經藴熱夜啼¶
　　人參(二錢/半)黄連(一錢/半炒)炙甘草(五/分)竹葉(二十/片)¶
　右薑水煎服¶
太乙丹　治睡驚夜啼青糞¶
　　桔梗(一兩/五錢)藿香葉(五/錢)川芎(二錢/五分)白芷(二/錢)白扁豆(五/錢)¶
　　(炒/)¶
　右為末煉蜜丸櫻桃大辰砂麝香為衣每服半丸薄¶
<pb:KR3e0070_WYG_057-11b>¶
　荷湯磨下糞色青棗湯下夜啼燈心釣藤湯下加白¶
　术茯苓白芍藥尤妙¶
地黄散　治身熱口乾咳𠻳心煩¶
　　生地黄(半/兩)麥門冬(去心/七錢)杏仁(炮去/皮尖)欵冬花　陳皮¶
　　(各三/錢)甘草(炙二/錢半)¶
　右為末每服二三錢水煎温服¶
釣藤散(方見慢驚/)¶
導赤散(方見心臟/)¶
<pb:KR3e0070_WYG_057-12a>¶
地黄丸(方見腎臟/)¶
六君子湯¶
五味異功散(二方見内釣/)¶
秘㫖安神丸(方見發搐即十味安神丸/)¶
柴胡梔子散(方見諸熱症即柴胡清肝散/)¶
加味歸脾湯(方見内釣/)¶
小柴胡湯(方見痙症/)¶
大安丸(即保和丸加白/术方見内釣)¶
<pb:KR3e0070_WYG_057-12b>¶
補中益氣湯(方見虚羸/)¶
　　　悲哭¶
悲哭者肺之聲淚者肝之液也若六脉弦𦂳者先以温¶
湯漬其身取汗次以凉隔散之類清其内熱此張子和¶
治法如此若因乳母怒火遺熱於肝肝火炎熾反侮肺¶
金金木相擊故悲哭有聲者宜用六君柴胡山梔以補¶
脾清肝用六味丸以壯水生木有因驚風過服袪風燥¶
血之藥而致者有因吐瀉内亾津液而致者及禀父腎¶
<pb:KR3e0070_WYG_057-13a>¶
隂不足不能生肝者治各審之若小兒忽然大呌作聲¶
者不治此禀腎隂不足虚火炎上故也用六味丸多有¶
生者仍叅覽夜啼客忤驚啼重舌口瘡天釣内釣等症¶
　　治騐¶
　一小兒每忽哭白睛多每悲靣色赤余謂禀賦腎虚¶
　火妄動而然也用地黄丸半載後雖哭而靣色不赤¶
　諸症皆愈¶
　一週嵗兒痰嗽哭不已用抱龍丸少止良乆亦然余¶
<pb:KR3e0070_WYG_057-13b>¶
　視其右顋潔白左顋青赤此肺肝二經相擊而作先¶
　用瀉白散袪肺邪次用柴胡梔子散平肝木後用地¶
　黄丸滋腎水而痊¶
　一小兒瘈瘲啼呌額間青黑此驚風肝木乗脾腹中¶
　作痛也先用六君子湯加木香柴胡釣藤鈎啼呌漸¶
　緩更加當歸又二劑而安¶
　一小兒發熱夜啼乳食不進昏迷抽搐痰盛口噤脉¶
　紋如水字此脾肺氣虚風木所乗痰食積於胸腹也¶
<pb:KR3e0070_WYG_057-14a>¶
　先用大安丸後用六君子加釣藤鈎而痊¶
凉膈散(方見瘡瘍/)¶
防風通聖散(方見風症/)¶
六君子湯(方見内釣/)¶
六味地黄丸(方見腎臟/)¶
抱龍丸(方見傷寒/)¶
瀉白散(方見肺臟/)¶
柴胡梔子散(方見發熱/)¶
<pb:KR3e0070_WYG_057-14b>¶
大安丸(即保和丸加白/术方見内釣)¶
　　　胎症¶
小兒胎症謂胎熱胎寒胎黄胎肥胎弱是也胎熱者初¶
生旬日之間目閉色赤眼胞腫啼呌驚煩壯熱溺黄此¶
在胎中受熱及膏粱内藴宜用清胃散之類胎寒者初¶
生百日内或手足攣屈或口噤不開此在胎母過食生¶
冷或感寒氣宜用五味異功散之類胎黄者體目俱黄¶
小便秘澁不乳啼呌或腹膨泄瀉此在胎母過食炙煿¶
<pb:KR3e0070_WYG_057-15a>¶
辛辣致生濕熱宜用生地黄湯之類熱盛者瀉黄散之¶
類胎肥者肌肉禀厚遍身血色彌月後漸瘦五心煩熱¶
大便不利口吻流涎此受母胃熱所致也乳母服大連¶
翹飲兒用浴體法以疏通其腠理胎弱者靣無精光肌¶
體瘦薄身無血色大便白水時時哽氣目無精神亦宜¶
用浴體法¶
消風散　治諸風上攻頭目昏眩項背拘急肢體煩疼¶
　肌肉顫動耳若蟬鳴鼻塞多𡁲皮膚頑麻瘙痒癮疹¶
<pb:KR3e0070_WYG_057-15b>¶
　目澁昏困¶
　　白茯苓　芎藭　羌活　荆芥穂　防風　藿香¶
　　葉　蟬蛻(微/炒)白殭蠶(炒去/絲嘴)甘草　陳皮(炒/)厚朴(去/皮)¶
　　(薑汁/製)¶
　右為末每服五分茶清或薄荷湯調下荆芥湯亦可¶
生地黄湯　治姙娠食酒麵五辛積熱小兒生下遍體¶
　靣目皆黄也乳母仍忌酒麵五辛等物¶
　　生地黄　芍藥　川芎　當歸(各等/分)¶
<pb:KR3e0070_WYG_057-16a>¶
　右每服五錢水煎産婦服仍滴兒口數滴¶
大連翹飲(方見噤風撮口/)¶
瀉黄散(方見脾臟/)¶
清胃散¶
異功散(二方見内釣/)¶
浴體法(方見發搐/)¶
　　　解顱&KR0479;塡&KR0479;陷¶
錢仲陽云小兒解顱或久不合者因腎氣有虧腦髓不¶
<pb:KR3e0070_WYG_057-16b>¶
足故兒多愁少喜目睛多白而身瘦盖人乏腦髓如木¶
無根有數嵗而成廢人者服錢氏地黄丸更用南星微¶
炮為末米醋調傳緋帛烘熱貼之其栢子仁散三辛散¶
封&KR0479;散俱效夫腎主骨腎氣實則腦髓充而&KR0479;早合骨¶
脉盛而齒早生腎氣怯則腦髓虚而&KR0479;不合此由父母¶
精血不足宜用地黄丸補之若在乳下當兼補其母更¶
以軟帛𦂳束其首使其易合皆虚火上衝當調補脾腎¶
為善&KR0479;塡&KR0479;陷亦因所禀腎氣不足及乳哺失宜脾胃¶
<pb:KR3e0070_WYG_057-17a>¶
虧損所致夫脾主肌肉氣逆上衝而為塡脹元氣下陷¶
而為&KR0479;陷也並用補中益氣湯地黄丸及用狗頭骨炙¶
黄為末以鷄子清調敷&KR0479;門亦有瀉痢氣血虚脾胃不¶
能上充者亦用前法若手足並冷前湯加薑桂未應虚¶
寒甚也急加附子緩則多致不救¶
　　治驗¶
　一小兒顱解足軟兩膝漸大不能行履用六味地黄¶
　丸加鹿茸治之三月而起¶
<pb:KR3e0070_WYG_057-17b>¶
　一小兒十四嵗解顱自覺頭大視物昏大畏日羞明¶
　此禀賦腎氣怯弱用六味丸加鹿茸及補中益氣湯¶
　加山藥山茱萸半載愈二載而&KR0479;合既婚之後仍覺¶
　&KR0479;門開解足心如炙喜其斷色慾薄滋味日服前藥¶
　二劑三載而愈後入房兩腿痿軟又教以服前丸守¶
　前戒而愈¶
　一小兒年十四嵗而近女色發熱吐痰至有室兩目¶
　羞明頭覺脹大仍不斷慾其頭漸大&KR0479;門忽開用地¶
<pb:KR3e0070_WYG_057-18a>¶
　黄丸益氣湯之類斷色慾年餘而愈¶
　一小兒年十三嵗患前症内熱晡熱形體倦怠食少¶
　作渇用六味丸加鹿茸補之不越月而痊¶
　一小兒吐瀉發熱&KR0479;陷作渇用七味白术散母子並¶
　服而愈¶
　一小兒久病發熱其&KR0479;或陷或塡手足或温或冷余¶
　用補中益氣湯加蔓荆子炮薑治之而安¶
　一小兒&KR0479;陷吐瀉手足並冷用白术散加木香炮薑¶
<pb:KR3e0070_WYG_057-18b>¶
　治之而愈後傷食腹痛手足復冷用六君炮薑治之更¶
　加昏憒口角流涎此脾胃虛寒之甚也急加附子遂愈¶
　一小兒病後其&KR0479;或陷或塡此脾胃虚熱也朝用補¶
　中益氣湯加蔓荆子炮薑木香治之而&KR0479;平但作瀉¶
　口乾用白术散以生胃氣而愈¶
栢子仁散　治&KR0479;門不合¶
　　防風(一兩/五錢)栢子仁(一/兩)¶
　右為末乳汁調塗&KR0479;門十日自合¶
<pb:KR3e0070_WYG_057-19a>¶
三辛散　治腦角骨大&KR0479;門不合¶
　　細辛　桂心(各半/兩)乾薑(一/錢)¶
　右為末乳汁調塗&KR0479;上乾時再塗¶
玉乳丹　治解顱¶
　　鍾乳粉(如法/製)熟地黄(自法製各/半兩杵膏)栢子仁(研/膏)當歸(各/半)¶
　　(兩/)防風　補骨脂(各一/錢)¶
　右各另為末入二膏加煉蜜丸黍米大每服一二十¶
　丸煎茴香湯送下加黄茋茯苓亦可¶
<pb:KR3e0070_WYG_057-19b>¶
封&KR0479;散(方見發搐/)¶
地黄丸(方見腎臟/)¶
濟生當歸散(方見黄疸/)¶
　　　目内症¶
經曰目者五臟六腑之精榮衛魂魄之所常營也神氣¶
之所常主也又曰諸脉者皆屬於目目得血而能視五¶
臟六腑精氣皆上注於目而為之精故白睛属肺黑睛¶
属肝瞳人属腎上下胞属脾兩眥属心而内眥又属膀¶
<pb:KR3e0070_WYG_057-20a>¶
胱五臟五色各有所司心主赤赤甚心實熱也用導赤¶
散赤微者心虗熱也用生犀散肝主青青甚者肝熱也¶
用瀉青丸淡青者肝虚也用地黄丸脾主黄黄甚者脾¶
熱也用瀉黄散淡黄者脾虚也用異功散目無睛光及¶
白睛多黑睛少者肝腎俱不足也用地黄丸加鹿茸晝¶
視通明夜視㒺見者因禀陽氣衰弱遇夜隂盛則陽愈¶
衰故不能視也用冲和養胃湯凡赤脉翳物從上而下¶
者属足太陽經用東垣選奇湯從下而上者属足陽明¶
<pb:KR3e0070_WYG_057-20b>¶
經用局方流氣飲蓋翳膜者風熱内藴也邪氣未定謂¶
之熱翳而浮於外邪氣已定謂之氷翳而沈於内邪氣¶
旣深謂之陷翳宜升發之退翳之藥佐之若上眼皮下¶
出黑白翳者属太陽寒水從外至内者属少陽風熱從¶
下至上綠色者属足陽明及肺腎合病也疳眼者因肝¶
火濕熱上衝脾氣有虧不能上升清氣故生白翳&KR0703;閉¶
不開眵淚如糊乆而膿流遂至損目用益氣聡明湯茯¶
苓瀉濕湯及四味肥兒丸目閉不開者因乳食失節或¶
<pb:KR3e0070_WYG_057-21a>¶
過服寒凉之藥使陽氣下陷不能升舉故目不開用柴¶
胡復生湯若胃氣虧損眼&KR0703;無力而不能開者用補中¶
益氣湯暴赤腫痛者肝火熾盛也用龍膽瀉肝湯多淚¶
羞明者肝心積熱也用生犀散亦有肝腎虚熱者用地¶
黄丸風沿爛眼者膈有積熱也用清胃散時時作痒者¶
膿潰生蟲也用㸃藥紫蘇膏眼&KR0703;連劄者肝經風熱也¶
用柴胡清肝散若生下目黄壯熱大小便秘結乳食不¶
思靣赤眼閉者皆由在胎時感母熱毒所致兒服瀉黄¶
<pb:KR3e0070_WYG_057-21b>¶
散母服地黄丸若乳母膏粱積熱致兒目黄者令母服¶
清胃散若肢體靣目爪甲皆黄小便如屋塵色者難治¶
又有痘𤺋後餘毒未盡上侵於目者属腎肝虚也用滋¶
隂腎氣丸前症多宜審治其母兼調其兒厥有未盡悉¶
詳原機啟微集中宜叅考之¶
　　治驗¶
　一女子年十四因恚怒先月經不行寒熱脇痛後兩¶
　目生翳青緑色從外至内余謂寒熱脇痛足厥隂之¶
<pb:KR3e0070_WYG_057-22a>¶
　症也翳從外眥起足少陽之症也左闗脉弦數按之¶
　而濇肝經風熱兼血滯也遂以加味逍遥散加防風¶
　龍膽草四服而寒熱脇痛&KR0592;減用六味丸月餘而翳¶
　消¶
　一小兒十五嵗兩目白翳腹膈遍身似疥非疥晡熱¶
　口乾形體骨立此肝疳之症也用六味肥兒丸而痊¶
　後隂莖作痒小便澄白瘡疥益焮狀如大風用大蘆¶
　薈四味肥兒丸諸症漸愈又用大蕪荑湯而痊¶
<pb:KR3e0070_WYG_057-22b>¶
　一小兒白睛多吐痰發搐先用抑青丸四服而痰搐¶
　止後用地黄丸年許而黒睛多¶
　一小兒白睛多三嵗不能行語聲不暢兩足非熱則¶
　冷大便不實朝用補中益氣湯加五味子乾山藥以¶
　補脾肺夕用地黄丸加五味子牛膝鹿茸補肝腎不¶
　三月而瘥¶
　一小兒眼白腿軟兩足熱靣似愁容服地黄丸兩月¶
　餘漸健服年餘白睛漸黑出痘無恙¶
<pb:KR3e0070_WYG_057-23a>¶
　一小兒雀盲眼劄服煮肝丸而目明服四味肥兒丸而¶
　目不劄¶
　一小兒目無光芒視物不了了飲食少思大便不調¶
　服大蕪荑湯九味蘆薈丸而愈後飲食停滯妄用消¶
　導尅伐之劑目症仍作至晩尤甚用人參補胃湯漸¶
　愈又用五味異功散四味肥兒丸而痊¶
　一小兒九嵗素有肝火兩目生翳服蘆薈肥兒等丸¶
　隨愈至十四嵗後遇用心過度飲食不節即夜視不¶
<pb:KR3e0070_WYG_057-23b>¶
　明用補中益氣湯人參補胃湯四味肥兒丸而愈¶
　一小兒眼胞㣲腫咳嗽惡心小便泔白余謂脾疳食¶
　積以五味異功散為主佐以四味肥兒丸而愈後不¶
　節飲食夜視不明余曰此脾胃復傷須補養為主不¶
　信乃服峻厲之劑後變風症竟不起¶
　一小兒因發熱表散出汗眼赤發搐審其母素有肝¶
　火發熱以異功散加柴胡升麻子母並服稍愈又用¶
　加味逍遥散其熱&KR0592;退繼用補中益氣湯六味地黄¶
<pb:KR3e0070_WYG_057-24a>¶
　丸母子尋瘥¶
　一小兒目赤作痛咬牙寒熱余謂肝經風熱用柴胡¶
　飲子一劑而赤痛止又用四物參茋白术柴胡而寒¶
　熱退又用補中益氣湯而飲食加¶
　一小兒眼素白或青患眼赤作痛服降火之劑眼如¶
　血貫脉洪大或浮緩按之皆微細用十全大補湯加¶
　柴胡山梔數劑外症漸退而脉漸斂又數劑而愈¶
　一小兒停食腹痛服巴豆之藥更加目赤作痛寒熱¶
<pb:KR3e0070_WYG_057-24b>¶
　徃來飲食少思手足並冷余用六君升麻炮薑諸症¶
　&KR0592;愈惟寒熱未已用四君升麻柴胡而安¶
　一小兒眼赤痛服大黄之藥更加寒熱如瘧余謂脾¶
　胃復傷用四君升麻柴胡炮薑釣藤鈎而寒熱愈又¶
　用補中益氣湯間服而目疾痊¶
　一小兒因乳母恚怒患發熱等症兒患目痛兼作嘔¶
　吐先用小柴胡湯子母俱服&KR0592;安但兒晡熱仍嘔以¶
　異功散加升麻柴胡治之瘥¶
<pb:KR3e0070_WYG_057-25a>¶
　一小兒生下目黄三日靣赤黄一小兒旬日内目黄¶
　而漸至遍身此二者胎禀胃熱各用瀉黄散一服皆¶
　愈¶
　一小兒旬日靣目青黄此胃熱胎黄也用瀉黄散以¶
　乳調服少許即愈後復身黄吐舌仍用前散而安¶
　一小兒患目黄知其乳母食鬰身黄所致以越鞠丸¶
　治母瀉黄散治子並愈¶
　一小兒靣青寒熱形氣瘦弱眼目生翳用九味蘆薈¶
<pb:KR3e0070_WYG_057-25b>¶
　丸五味異功散目翳漸退乃以四味肥兒丸五味異¶
　功散而肌肉生¶
　一小兒眼每生翳皆因乳母恚怒而作用九味蘆薈¶
　丸柴胡梔子散母子服之並愈¶
　一小兒乳哺失節服藥過劑腹脹少食大便不調兩¶
　眼生花服治眼之藥漸生浮翳余用異功散加當歸¶
　柴胡飲食漸進便利漸調少佐以九味蘆薈丸其眼¶
　漸明乃用人參補胃湯肥兒丸而痊¶
<pb:KR3e0070_WYG_057-26a>¶
　一小兒未週嵗目内有翳余謂此禀母肝火所致詢¶
　其母果素多恚怒見患瘰&KR1349;目疾自乳其子余用地¶
　黄丸治之其母稍愈後彼無此藥其子遂瞽¶
　一小兒十二嵗傷寒咳嗽發熱服發散之藥目漸不¶
　明服降火等藥飲食日少目漸生翳余謂中氣虚用¶
　人參補胃湯飲食漸進又用千金補肝丸及薰眼之¶
　法而痊¶
　一女子十二嵗目生白翳靣黄浮腫口乾便泄用四¶
<pb:KR3e0070_WYG_057-26b>¶
　味肥兒丸而痊¶
　一小兒目羞明癮澁兩足發熱大便不實食少時咳¶
　仍欲治肝袪風余曰兩足發熱小便不調腎肝虚也¶
　大便不實食少時咳脾肺虚也朝用補中益氣湯夕¶
　用六味地黄丸元氣漸復乃佐以四味肥兒丸又月¶
　餘而瘥¶
　一小兒目痛恪服瀉火治肝之藥反加羞明癮澁睡¶
　中驚悸悲啼此肝經血虚火動傷肺也用五味異功¶
<pb:KR3e0070_WYG_057-27a>¶
　散加山梔補脾肺清肺金用地黄丸滋腎水生肝血¶
　而安乃兼服四味肥兒丸而瘥¶
　一小兒目青發搐直視呌哭或用牛黄清心丸加咬¶
　牙&KR0592;悶小便自遺余謂肝經血氣虚甚也用補中益¶
　氣湯及六味地黄丸而痊¶
　一小兒發搐目劄属肝膽經風熱先用柴胡清肝散¶
　治其肝後用地黄丸補其腎而愈¶
　一小兒目痛兼痒因膏粱積熱仍口渇飲冷便秘先¶
<pb:KR3e0070_WYG_057-27b>¶
　用瀉青丸疏導肝火更用清胃散煎熟磨生犀角服¶
　之以解食毒又用四味肥兒丸以治肝症而瘥¶
　一小兒目疾久不愈用大蕪荑湯五劑蟾蜍丸數服¶
　又用四味肥兒丸而愈¶
　一小兒十四嵗用功勞苦半載後自汗盗汗形體殊¶
　倦朝用補中益氣湯加五味子蔓荆子夕用十全大¶
　補湯尋愈&KR3722;姻後因唾痰頭運恪服清痰理氣之藥¶
　忽目不能開余用地黄丸十全大補湯三月餘而痊¶
<pb:KR3e0070_WYG_057-28a>¶
　呉江史萬湖之孫自乳兒時患目疾年二十目劄頭¶
　揺用金匱腎氣丸愈而復作兩目生翳用聡明益氣¶
　湯并前丸既愈而復發形體消瘦脉數洪大用補中¶
　益氣湯及前丸而瘥¶
　一小兒因驚眼劄或搐先用加味小柴胡湯加蕪荑¶
　黄連以清肝熱又用地黄丸以滋腎生肝而痊¶
　一小兒兩目連劄或色赤或時拭眉此肝經風熱欲¶
　作肝疳也用四味肥兒丸加龍膽草而瘥¶
<pb:KR3e0070_WYG_057-28b>¶
　一小兒白睛多吐痰發搐用地黄丸為主佐以抑青¶
　丸而搐止後用世傳方地黄丸而黑睛多¶
　一女子十四嵗兩目作痛或發痒或頭運或頭痛或¶
　兩脇作痛或寒熱内熱口渇少食經候不調此肝脾¶
　二經氣血虚而有熱也用補中益氣湯柴胡清肝散¶
　而愈後左&KR2347;上結一核如荳許漸大如栗腐而作痛¶
　此肝經火燥而血病也用加味逍遥月餘腐肉自脫¶
　乃用八珍湯及前藥而愈¶
<pb:KR3e0070_WYG_057-29a>¶
　一小兒十三嵗目久痛漸生青綠翳後赤爛左闗脉¶
　弦數用九味蘆薈丸加味逍遥散而愈畢姻後復發¶
　用滋隂腎氣丸為主佐以加味逍遥散而痊¶
　一小兒十五嵗因大勞目赤作痛發熱作渴脉洪大¶
　而虚用八珍湯加炒黑山梔一劑諸症&KR0592;退又用補¶
　中益氣湯而痊後因夢遺目仍赤痛用六味地黄丸¶
　料加五味子二劑而痛止又三十餘劑而復明¶
生犀散　治心經虛熱¶
<pb:KR3e0070_WYG_057-29b>¶
　　生犀(取末/二錢)地骨皮　赤芍藥　柴胡　乾葛(各一/兩)¶
　　甘草(半/兩)¶
　右每服二錢水煎¶
生熟地黄散　治眼初患之時因悞築到蹙肝受驚風¶
　致目腫赤痛痒¶
　　生地黄(洗/)熟地黄(各一/兩)麥門冬(半/兩)當歸　甘草(炙/)¶
　　防風　枳殻(米泔浸/麪炒)赤芍藥　杏仁(湯泡去皮尖/用麪炒赤色)¶
　　(各二錢/五分)¶
<pb:KR3e0070_WYG_057-30a>¶
　右每服一錢黑豆七粒水煎¶
犀角飲　治脾火眼疼¶
　　犀角(一/兩)射干　草龍膽(炒/)黄芩(炒各/半兩)人參(二/兩)茯苓¶
　　(二錢/五分)甘草(三/錢)釣藤鈎(七錢/半)¶
　右每服一錢水煎¶
牛黄丸　治肝受驚遂致患目¶
　　牛黄　白附子　肉桂　全蝎　芎藭　石膏(各/二)¶
　　(錢/半)白芷　藿香(各半/兩)辰砂　麝香(各少/許)¶
<pb:KR3e0070_WYG_057-30b>¶
　右各另為末煉蜜丸桐子大每服三丸臨卧薄荷湯¶
　化下乳母亦忌熱物之類¶
世傳方地黄丸　治腎虚目睛多白¶
　　鹿茸(半/兩)澤瀉　茯苓　山茱萸　熟地黄　牡丹¶
　　皮　牛膝(各一/兩)¶
　右為末蜜丸桐子大每服二十丸鹽湯下¶
羅氏煑肝丸　治疳眼翳瘼羞明大人雀目甚效¶
　　夜明砂　青蛤粉　榖精草(各一/兩)¶
<pb:KR3e0070_WYG_057-31a>¶
　右為末每服二錢以猪肝批開攤藥在内麻纒定米¶
　泔水半碗煑肝熟取出湯傾椀内薰眼候湯温分肝¶
　三服嚼喫就用肝湯下一日二服¶
龍膽飲子　治疳眼流膿生翳此濕熱為病¶
　　青蛤粉(半/兩)炒黄芩(二/錢)羌活　草龍膽(各二/錢)蛇蛻(五/分)¶
　　麻黄(二錢/五分)榖精草(五/分)¶
　右為末每服二錢茶清調下¶
東垣人參補胃湯　治勞役飲食不節内障眼痛神效¶
<pb:KR3e0070_WYG_057-31b>¶
　　黄茋根　人參(各一/兩)炙甘草(八/錢)蔓荆子(一/錢)白芍藥¶
　　(炒/)黄栢(各三錢酒/拌炒四次)¶
　右每服二三錢水煎稍熱服臨卧三五服¶
千金治雀盲¶
　　地膚子(五/兩)决明子(一/升)¶
　右為末以米飲和丸每服二三十丸¶
世傳治雀目¶
　　蒼术(四兩米泔浸/切片四兩焙)¶
<pb:KR3e0070_WYG_057-32a>¶
　右為末猪肝二兩批開摻藥在内用麻擊定粟米一¶
　合水一碗砂鍋内煑熟薰眼候温臨卧每服三錢大¶
　效¶
聖(闕/)治雀目不計時月用蒼术一兩為末每服一錢¶
本事治小兒赤熱腫眼¶
　　大黄　白礬(各等/分)¶
　右為末冷水調作餅子貼眼立效¶
東垣廣大重明湯　治兩臉或兩眥赤爛熱腫痛疼及¶
<pb:KR3e0070_WYG_057-32b>¶
　眼胞痒極㧓之至破爛赤腫眼楞生瘡痂目多眵淚¶
　隠澁難開¶
　　草龍膽　防風　生甘草根　細辛苗葉(各一/錢)¶
　右水一碗半煎龍膽至七分入餘藥再煎至半碗熱¶
　洗日五七次洗畢合眼湏臾瘥¶
東垣助陽和血補氣湯　治發後熱壅白睛紅多眵淚¶
　隠澁此過服凉藥而真氣不能通九竅也¶
　　防風(七/分)黄茋(一/錢)蔓荆子(二/分)白芷(二/分)升麻(七/分)甘草(炙/)¶
<pb:KR3e0070_WYG_057-33a>¶
　　當歸身(酒/洗)柴胡(各五/分)¶
潔古治眼赤暴發腫¶
　　防風　羌活　黄芩(炒/)黄連(炒各/等分)¶
　右每服一錢水煎服如大便秘加大黄二分痛甚加¶
　川歸地黄各二分煩躁不得卧加梔子仁三分¶
保命㸃眼藥　除昏退翳截赤定痛¶
　　當歸　黄連(各二/錢)防風(一錢/五分)細辛(五/分)甘草(一/錢)¶
　右水一大碗文武火熬滴水中不散為度入熟蜜少¶
<pb:KR3e0070_WYG_057-33b>¶
　許㸃用¶
千金補肝散　治目失明¶
　　青羊肝(一具去膜薄切/以新瓦炙乾)决明子　蓼香(合熬/令香)¶
　右為末每服方寸匕日二服久而有驗¶
本事治太陽寒水陷翳膜遮睛¶
　　白蒺蔾　防風(各一/兩)羌活(一兩/半)甘菊(三/兩)¶
　右為末每服二錢入鹽少許百沸湯㸃服¶
保命羚羊角散　治氷翳久不去¶
<pb:KR3e0070_WYG_057-34a>¶
　　羚羊角　升麻　細辛(各等/分)甘草(減/半)¶
　右為末一半蜜丸桐子大每服五七十丸一半泔水¶
　煎吞送丸子焮發陷翳亦羚羊角散之類用之在人¶
　消息若隂虚有熱者兼服神仙退雲丸¶
東垣補陽湯　治陽不勝其隂乃隂盛陽虛則九竅不¶
　通今青白翳見於大眥乃足太陽少隂經中鬰遏厥¶
　隂肝經之陽氣不得上通於目故青翳内阻也當於¶
　太陽少隂經中是九泉之下以益肝中陽氣衝天上¶
<pb:KR3e0070_WYG_057-34b>¶
　行此乃先補其陽後於足太隂標中瀉足厥隂之火¶
　下伏於陽中内經曰隂盛陽虛則當先補其陽後瀉¶
　其隂每日空心服升陽湯臨卧服瀉隂丸須預期調¶
　養體氣和平天氣晴明服之補其陽使上升通於肝¶
　經之末利空竅於目矣¶
　　羌活　獨活　甘草稍　當歸身(酒洗/焙乾)熟地黄¶
　　人參　黄茋　白术(各一/兩)澤瀉　橘紅(各半/兩)生地¶
　　黄(炒/)白茯苓　知母(炒黄色/各三錢)柴胡(二/兩)肉桂(一/錢)防風¶
<pb:KR3e0070_WYG_057-35a>¶
　　白芍藥(各半/兩)¶
　右每服半兩水煎空心服候藥力行盡方可飲食¶
東垣羌活退翳湯¶
　　柴胡　甘草　黄茋(各三/錢)羌活　黄連　五味子¶
　　升麻　當歸(各二/錢)防風(一錢/五分)黄芩　黄栢(酒/浸)芍藥¶
　　草龍膽(酒洗各/五錢)石膏(二錢/五分)¶
　右分二服水煎入酒少許臨卧熱服忌言語¶
謙甫五秀重明丸　治眼翳膜遮睛隠澁昏花常服清¶
<pb:KR3e0070_WYG_057-35b>¶
　利頭目¶
　　甘菊花(五百/箇)木賊(去節五/百根)荆芥(五百/穂)楮實(五百/根)¶
　右為末蜜丸桐子大每服五十丸白湯化下¶
冲和養胃湯　治内障初起視覺微昏空中有黑花神¶
　水變淡綠色次則視岐覩則成二神水變淡白色久¶
　則不覩神水變純白¶
　　柴胡(七/錢)人參　當歸　炙草　乾生薑　升麻¶
　　葛根　白术　羌活(各一/兩)防風(五/錢)黄耆(一兩/半)白茯¶
<pb:KR3e0070_WYG_057-36a>¶
　　苓(三/錢)白芍藥(六/錢)五味子(二/錢)¶
　右每服二錢水煎¶
滋隂腎氣丸　治神水寛大漸散昏如霧露中行漸覩¶
　空中有黑花視物二體久則光不收及内障神水澹¶
　白色者¶
　　熟地黄(三/兩)歸尾　牡丹皮　五味子　乾山藥¶
　　柴胡(各五/錢)茯苓　澤瀉(各二/錢半)生地(酒炒/四兩)¶
　右為末蜜丸桐子大辰砂為衣每服十丸空心滚湯¶
<pb:KR3e0070_WYG_057-36b>¶
　化下¶
瀉熱黄連湯　治内障有眵淚眊矂¶
　　黄芩　生地黄　黄連(並酒/洗)柴胡(各一/兩)升麻(五/錢)龍¶
　　膽草(三/錢)¶
　右每服一錢水煎午後服¶
柴胡復生湯　治紅赤羞明淚多眵少腦嵿沉重睛珠¶
　痛應太陽眼&KR0703;無力常欲垂閉久視則酸疼翳陷下¶
　者¶
<pb:KR3e0070_WYG_057-37a>¶
　　藁本　蔓荆子　川芎　羌活　獨活　白芷(各/二)¶
　　(分/半)白芍藥(炒/)炙草　薄荷　桔梗(各四/分)蒼术　茯¶
　　苓　黄芩(各五/分炒)　柴胡(六/分)五味子(十二/粒杵)¶
　右每服二錢水煎食後服¶
黄連羊肝丸　治目中赤脉洪甚眵¶
　　黄連(為/末)白羯羊肝(一/具)¶
　先以羊肝竹刀刮下如糊除去筋膜再擂細入黄連¶
　丸桐子大每服十丸茶清化下¶
<pb:KR3e0070_WYG_057-37b>¶
茯苓燥濕湯　治小兒易饑而渴腹脹生瘡目痛生翳¶
　不開眵淚如膿俗謂疳毒眼¶
　　白术　人參　甘草(炒/)枳殻(麩炒/)茯苓　蔓荆子¶
　　薄荷(各二/分)蒼术　前胡　獨活(各三/分)川芎　羌活¶
　　(各三/分半)柴胡(四/分)澤瀉(一分/半)¶
　右每服二錢水煎¶
局方菊睛丸　治脾腎不足眼花昏暗¶
　　甘菊花(四/兩)枸杞子　蓯蓉(酒浸/炒)巴㦸(去心各/一兩)¶
<pb:KR3e0070_WYG_057-38a>¶
　右為末蜜丸梧子大每服十丸空心白湯化下¶
抑青丸(方見驚啼/)¶
加味逍遥散(方見内釣/)¶
大蕪荑(方見疳症/)¶
九味蘆薈丸(方見諸症/)¶
異功散(方見内釣/)¶
小柴胡湯(方見痙症/)¶
柴胡梔子散(方見發熱/)¶
<pb:KR3e0070_WYG_057-38b>¶
蟾蜍丸(方見諸疳/)¶
　　　耳症¶
耳者心腎之竅肝膽之經也心腎主内症精血不足肝¶
膽主外症風熱有餘或聾瞶或虛鳴者禀賦虛也或脹¶
痛或膿痒者邪氣客也禀賦不足宜用六味地黄丸肝¶
經風熱宜用柴胡清肝散若因血燥用梔子清肝散未¶
應佐以六味丸間服九味蘆薈丸若因腎肝疳熱朝用¶
六味丸夕用蘆薈丸若因食積内熱用四味肥兒丸若¶
<pb:KR3e0070_WYG_057-39a>¶
因乳母膏粱積熱而致者宜加味清胃散脾經鬰結而¶
致者加味歸脾湯肝經怒火而致者加味逍遥散皆令¶
乳母服之兼與其兒少許不可専於治外不惟閉塞耳¶
竅抑亦變生他症延留日久遂成終身之聵矣慎之¶
　　治驗¶
　一小兒耳内出膿穢不可近連年不愈口渇足熱或¶
　靣色微黑余謂腎疳症也用六味地黄丸令母服加¶
　味逍遥散而愈後因别服伐肝之藥耳症復作寒熱¶
<pb:KR3e0070_WYG_057-39b>¶
　靣青小便頻數此肝火血燥也用柴胡梔子散以清¶
　肝六味地黄以滋腎遂痊¶
　一小兒耳内出膿久不愈視其母兩臉青黄属乳母¶
　鬰怒致之也遂朝用加味歸脾湯夕用加味逍遥散¶
　母子皆愈¶
　一小兒十二嵗素虚羸耳出膿水或痒或痛至十四¶
　稍加用心即發熱倦怠兩腿乏力八年矣用補中益¶
　氣湯及六味地黄丸稍愈畢姻後朝寒暮熱形氣倦¶
<pb:KR3e0070_WYG_057-40a>¶
　怠兩足心熱氣喘唾痰仍用前二藥佐以六君子湯¶
　而愈因後不守禁忌惡寒發熱頭運唾痰余謂腎虛¶
　不能攝水而似痰清氣不能上升而頭運陽氣不能¶
　䕶守肌膚而寒熱遂用補中益氣湯加蔓荆附子一¶
　錢四劑不應遂用人參一兩附子一錢二劑而應乃¶
　用十全大補湯百餘劑而痊又因大勞入房喉瘖痰¶
　湧兩腿不遂用地黄飲子&KR0592;愈仍用十全大補湯而¶
　安後又起居失宜朝寒暮熱四肢逆冷氣短痰盛兩¶
<pb:KR3e0070_WYG_057-40b>¶
　寸脉短用十全大補湯加附子一錢數劑而愈乃去¶
　附子用人參三錢常服始安¶
　一小兒耳中流膿項中結核眼目或劄或赤痛小便¶
　或痒或赤澀皆肝膽經風熱之症也用四味肥兒丸¶
　悉愈¶
　一小兒因乳母恚怒兼經行之後多食炙煿兒遂耳¶
　内作痛出膿余先用加味小柴胡湯次用加味逍遥¶
　散令其母服之子母並愈¶
<pb:KR3e0070_WYG_057-41a>¶
　一小兒耳出穢水属肝腎不足先用九味蘆薈丸而¶
　痊畢姻後靣黄發熱多病又用黄栢知母等藥更胸¶
　膈痞滿飲食少思痰涎上壅又利氣化痰加噫氣下¶
　氣余用六君子補中益氣二湯乾薑木香等味治之¶
　尋愈¶
田氏紅玉散　治小兒聤耳¶
　　枯礬　麝香　乾胭脂(各等分/)¶
　右為末研匀先以綿杖子撚膿浄摻入少許¶
<pb:KR3e0070_WYG_057-41b>¶
湯氏龍黄散　治如前¶
　　枯礬　龍骨　黄丹(各半/兩)麝香(一/錢)¶
　右製法同前¶
　愚按前二方可以治腑症之輕者若係肝經風熱血¶
　燥等症必依前方論内服合宜之藥外用此以收膿¶
　濕亦無不可若専泥外攻而失内治謬矣¶
六味地黄丸(方見腎臟/)¶
柴胡清肝散¶
<pb:KR3e0070_WYG_057-42a>¶
梔子清肝散(方見熱症/)¶
九味蘆薈丸¶
四味肥兒丸(方見嘔吐/)¶
加味清胃散(方見内釣/)¶
加味歸脾湯(方見内釣/)¶
加味逍遥湯(方見内釣/)¶
柴胡梔子散¶
加味小柴胡湯¶
<pb:KR3e0070_WYG_057-42b>¶
六君子湯(方見内釣/)¶
四君子湯(方見内釣/)¶
地黄丸(方見腎臟/)¶
七味白术散(方見積滯/)¶
補中益氣湯(方見虚羸/)¶
二陳湯(方見寒吐/)¶
　　　鼻塞鼻䘐¶
巢氏云鼻乃肺之竅皮毛腠理乃肺之主此因風邪客¶
<pb:KR3e0070_WYG_057-43a>¶
於肺而鼻塞不利者宜用消風散或用葱白七莖入油¶
膩粉少許擂攤絹帛上掌中䕶温貼&KR0479;門因驚仆氣散¶
血無所覊而鼻衂者用異功散加柴胡山梔左臉青而¶
兼赤者先用柴胡清肝散後用地黄丸右臉赤乃肺大¶
腸實熱也用瀉白散鼻色赤乃脾胃實熱也用瀉黄散¶
㣲赤乃脾經虚熱也用異功散加升麻柴胡色深黄用¶
濟生犀角地黄湯後用楊氏地黄丸淡白色用六君子¶
湯頦間色赤用四物湯加山梔赤甚用五淋散小便赤¶
<pb:KR3e0070_WYG_057-43b>¶
色用六味丸補中益氣湯唇色白用六君子湯久不愈¶
用麥門冬飲子若初病元氣未虧乳食如常發熱壯熱¶
二便秘結作渇飲水卧不露睛者悉属形病俱實當治¶
邪氣若病久元氣已虧食少發熱口乾飲湯嘔吐泄瀉¶
肢體畏寒卧而露睛者悉属形病俱虚當補正氣為要¶
　　治驗¶
　一小兒咳嗽惡心鼻塞流涕右腮青白此乃脾肺氣¶
　虛而外邪所乗也先用惺惺散咳嗽&KR0592;愈但飲食不¶
<pb:KR3e0070_WYG_057-44a>¶
　思手足指冷用六君子少加升麻一劑而痊¶
　一小兒潮熱鼻衂煩渇便秘氣促咳嗽右腮色赤此¶
　肺與大腸有熱也用柴胡飲子一服諸症&KR0592;退後因¶
　驚復作㣲搐&KR0592;悶此肝脾氣血虛也用四君子加芎¶
　歸釣藤鈎而愈¶
　一小兒遍身生疥穵鼻出血因肝脾有熱用四味肥¶
　兒丸而愈後食炙&KR1020;鼻血復出瘡疥復發先用清胃¶
　散二劑又用四味肥兒丸月餘而瘥¶
<pb:KR3e0070_WYG_057-44b>¶
　一小兒鼻衂滯頥作渇時汗乃胃經實熱也先用瀉¶
　黄散二服而滯頥止又用四味肥兒丸數服而鼻血¶
　愈後鼻不時作痒發渇便血用聖濟犀角地黄湯四¶
　劑母子並服别令兒更服四味肥兒丸月餘而愈¶
　一小兒鼻衂發熱作渇右腮色青余謂肝火乗脾先¶
　用加味逍遥散母子並服熱渇漸止另用五味異功¶
　散少加柴胡升麻與子服之而愈¶
　一小兒鼻衂服止血之劑反見便血右腮色黄或赤¶
<pb:KR3e0070_WYG_057-45a>¶
　此脾氣虛熱不能統血也用補中益氣湯又用五味¶
　異功散加柴胡升麻而愈¶
　一小兒鼻衂久不愈四肢倦怠飲食少思惡風寒此¶
　脾肺虛也先用五味異功散而鼻血止又用補中益¶
　氣湯而不畏風寒繼用四君少加柴胡升麻而全愈¶
　一小兒鼻衂兩頦赤余謂禀賦腎氣不足虛火上炎¶
　也不信别服清熱凉血之藥病益甚余用地黄丸果¶
　效畢姻後虚症悉至用八珍湯地黄丸料尋愈¶
<pb:KR3e0070_WYG_057-45b>¶
　一小兒鼻衂作渇喘嗽靣赤此心火刑肺金也用人¶
　參平肺散及地黄丸料加五味子麥門冬煎服而痊¶
楊氏地黄散　治勞中有熱肺壅鼻衂¶
　　生地黄　赤芍藥　當歸身　川芎(各等/分)¶
　右每服二三錢水煎熟入蒲黄少許春夏衂入地黄¶
　汁蒲黄各少許秋冬䘐用車前草汁少許¶
麥門冬飲子　治吐血久不愈者¶
　　五味子(十/粒)麥門冬(去/心)黄茋(各一/錢)當歸身　人參¶
<pb:KR3e0070_WYG_057-46a>¶
　　生地黄(各五/分)¶
　右水煎服¶
補中益氣湯(方見虚羸/)¶
清胃散(方見内釣/)¶
異功散(二方見内釣即/五味異功散)¶
人參平肺散(方見咳嗽/)¶
柴胡清肝散(方見熱症/)¶
瀉白散(方見肺臟/)¶
<pb:KR3e0070_WYG_057-46b>¶
瀉黄散(方見脾臟/)¶
犀角地黄湯(即聖濟犀角地黄/湯方見便血臟血)¶
五淋散(方見五淋/)¶
四君子湯(方見内鈎/)¶
八珍湯(即四君四物二湯合服也/四君見天鈎四物見急驚)¶
四物湯(方見急驚/)¶
惺惺散¶
柴胡飲子(二方見熱症/)¶
<pb:KR3e0070_WYG_057-47a>¶
四味肥兒丸(方見嘔吐/)¶
加味逍遥散(方見内鈎/)¶
六味地黄丸(方見腎臟/)¶
　　　龜胸龜背¶
仲陽曰龜胸者肺熱脹滿攻於胸膈或乳母多食酸辛¶
及兒食宿乳而成當用龜胸丸或松蕋丹百合丹之類¶
治之龜背者令兒早坐因客風吹脊入於骨髓所致以¶
龜尿㸃背間骨節(取龜尿之法當置龜於荷葉上候/龜眼四顧急用鏡照之其尿自出)又¶
<pb:KR3e0070_WYG_057-47b>¶
法當灸肺俞穴(在第三椎骨下兩/傍各開一寸五分)心俞穴(在第五椎骨/下兩傍各開)¶
(一寸/五分)膈俞穴(在第七椎骨下兩/傍各開一寸五分)用艾如小荳大灸三五¶
壯此多因小兒元氣未充腠理不宻風邪所乘或痰飲¶
藴結風熱交攻而致法當調補脾肺為主而以清熱消¶
痰佐之若因乳母膏粱厚味者當以清胃散治其母子¶
亦服少許¶
龜胸丸¶
　　大黄(一錢/煨)天門冬(去心/焙)百合　杏仁(麩/炒)木通　枳¶
<pb:KR3e0070_WYG_057-48a>¶
　　殻(麩/炒)桑白皮(蜜/炙)甜葶藶(炒/)朴硝(各半/兩)¶
　右為末煉蜜丸芡實大每服一丸温水食後化下¶
枳殻防風丸¶
　　枳殻(麩/炒)防風　獨活　大黄(煨/)前胡　當歸(酒/洗)麻¶
　　黄(去節各/一錢)¶
　右為末麪糊丸黍米大每服十丸食後米湯下¶
松蕋丹　治龜背¶
　　花松　枳殻　防風　獨活(各一/兩)麻黄　大黄¶
<pb:KR3e0070_WYG_057-48b>¶
　　前胡　桂心(各半/兩)¶
　右為末蜜丸黍米大每服數丸粥飲下量兒加減(新/増)¶
百合丹　治龜胸背¶
　　百合(一/兩)木通　朴硝　桑白皮(蜜/炙)杏仁(去皮尖炒/雙仁不用)¶
　　大黄(煨/)天門冬(各半/兩)¶
　右為末煉蜜丸菉荳大每服十丸食前温酒化服¶
　¶
　薛氏醫案卷五十七¶
