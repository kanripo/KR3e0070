# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.865795
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷六十九
<pb:KR3e0070_WYG_069-1a>¶
欽定四庫全書¶
　薛氏醫案卷六十九¶
　　　　　　　　　　　　　明　薛已　訂¶
　　保嬰撮要十四¶
　　　跌仆外傷¶
傷損之症若色赤腫痛而血出不止者肝心内熱也用¶
柴胡梔子散色白不痛而血出不止者脾肺氣虚也用¶
補中益氣湯漫腫不消者元氣虚弱也用五味異功散¶
<pb:KR3e0070_WYG_069-1b>¶
黯腫不散者瘀血凝滯也用加味逍遥散肌肉作痛出¶
血多而煩熱者血脫發躁也用獨參湯因亾血而煩躁¶
不安者營衛俱傷也用八珍湯加柴胡牡丹皮久痛不¶
止者欲作膿也用托裡散以指按腫而復起者膿已成¶
也宜刺洩之膿出而反痛者氣血内虚也用十全大補¶
湯若骨&KR0008;接而復脱者肝腎虚弱也用地黄丸如兼餘¶
症當叅各門治之¶
一小兒傷臂出血作痛面色青赤此因驚而致肝經火¶
<pb:KR3e0070_WYG_069-2a>¶
動脾經血傷也用加味逍遥散二劑血止又用異功散¶
加柴胡升麻而愈後因父母責之腹痛作瀉面色純青¶
此因忿怒所致乃肝木乗脾也又用六君加柴胡升麻¶
而痊¶
一小兒登樓失足墮梯致傷其脇肋外畧青腫内不重¶
傷旬餘其父母始覺恐為瘀血積内誤用桃仁紅花大¶
黄諸藥而下之去血升餘又於腫處敷貼膏藥以致膏¶
藥貼破皮膚遂成深眼月餘不愈余以為去血太多大¶
<pb:KR3e0070_WYG_069-2b>¶
傷元氣用八珍湯四劑而患處漸愈朝用補中益氣湯¶
夕用五味異功散服及月餘而始全痊¶
一女子亦如前症之誤患處日流膿水惟市膏敷貼兩¶
月餘不瘥余先用獨參湯二劑又用補中益氣湯併服¶
異功散而更又以托裡散及間服八珍湯而垂愈後因¶
飲食失宜發熱患處大潰出膿口噤振顫或瘈瘲流涎¶
余謂胃氣虚肝火内動先用獨參湯四劑仍如前朝服¶
補中益氣湯夕服五味異功散加柴胡升麻元氣漸復¶
<pb:KR3e0070_WYG_069-3a>¶
佐以托裡散而瘡斂¶
一小兒傷指敷涼藥腫至手背膿出清稀飲食少思此¶
血氣虚弱故也朝用異功散夕用托裡散膿水漸稠患¶
處紅活又用八珍湯而愈¶
一小兒傷膁青腫不消面色痿黄仍欲行氣破血余謂¶
此因脾氣復傷血滯而不行也不信乃服破血之劑飲¶
食不進寒熱如瘧余朝用補中益氣湯夕用八珍湯及¶
葱熨法而愈¶
<pb:KR3e0070_WYG_069-3b>¶
一小兒臂傷潰而寒熱用八珍湯漸愈後因飲食所傷¶
吐瀉不止揺頭咬牙此脾氣虚而肝邪内侮也用六君¶
升麻柴胡而安又用十全大補湯而愈¶
一小兒跌傷腹痛作渴偶食生冷腹痛益甚大便不通¶
血将逆上用當歸承氣湯加桃仁瘀血下而瘥此元氣¶
不足瘀血得寒而凝聚也¶
一小兒墜樓腹停瘀血用大黄等藥其血不下反加胸¶
膈脹痛喘急氣短余用肉桂木香末各二錢熱酒調服¶
<pb:KR3e0070_WYG_069-4a>¶
下黑血及前服之藥而痊¶
一小兒跌撲傷腿青腫作痛余謂宜速砭去滯血急補¶
元氣不信遂外敷大黄等藥内服流氣飲後湧出穢膿¶
數碗其膿不止復求余治見其腿痩而脉大作渴發熱¶
辭不治後果歿¶
一小兒跌撲損傷患處出血不止惟用敷貼不服飲劑¶
飲食少進身體消痩發熱煩躁余用五味異功散加柴¶
胡升麻當歸而安後手足微搐眉唇微動此血虚而肝¶
<pb:KR3e0070_WYG_069-4b>¶
火内動也用四君芎歸釣藤鈎柴胡漸愈却用托裡散¶
八珍湯而全愈血脱發躁若用四物之類復傷脾氣多¶
致不救設誤白虎湯其危尤速¶
一小兒跌傷臂骨出&KR0008;翌日接入腫痛發熱不食用葱¶
熨法其痛即止又用六君黄茋柴胡桔梗續斷骨碎補¶
而食進腫消又用補中益氣湯加麥門五味數劑熱退¶
而愈¶
一小兒十五嵗傷腿内潰針出穢膿虚症悉具用大補¶
<pb:KR3e0070_WYG_069-5a>¶
之劑漸愈後因勞動手撒眼閉汗出如雨急炒熱艾頻¶
熨臍腹及氣海穴更用人參四兩炮附子五錢作一劑¶
水煎徐徐灌服良久臂能少動再劑眼開而能言惟氣¶
不接續乃用參茋歸术四味共八兩附子三錢水煎連¶
進二服氣少復乃減附子又三劑元氣漸復後用獨參¶
湯多服而痊¶
一女子閃右臂寅卯時發熱作痛余決其膽經血虚而¶
火盛先以四物合小柴胡湯四劑而熱退更以四物湯¶
<pb:KR3e0070_WYG_069-5b>¶
加香附陳皮白术茯苓各一錢山梔五分芩連甘草各¶
三分二十餘劑腫消而愈¶
一小兒閃臂腫痛發熱惡寒飲食少思余謂脾胃氣虚¶
而壅腫也朝用補中益氣湯夕用五味異功散間服八¶
珍湯三月形氣漸充而愈¶
一小兒因跌傷脛漫腫作痛肉色如故服破血流氣之¶
藥反増腹痛以手按之則痛少止余謂此因脾胃虚弱¶
誤服破血流氣之劑而然非瘀血也未幾患處腫消色¶
<pb:KR3e0070_WYG_069-6a>¶
黯飲食不入腹痛尤甚手足厥冷余用人參一兩附子¶
一錢數劑脾胃漸復飲食漸進患處腫痛肉色變赤葢¶
始因元氣不足不能運及故腫消而色黯服藥之後元¶
氣漸充故脛腫而色赤也次用大補湯托裡散三月餘¶
而愈¶
一小兒閃臂腫痛面目天白恪服流氣飲之類益加腫¶
痛余曰此形病俱虚之症也前藥所當深戒者彼謂腫¶
痛為氣滯血凝非流氣飲不能疏導經絡非破血藥不¶
<pb:KR3e0070_WYG_069-6b>¶
能消散壅逆余言聱牙而前症益甚發熱煩燥始請余¶
治余曰元氣虚憊七惡蜂生雖盧扁亦不能起矣遂歿¶
一小兒傷臂腫痛内服外敷皆寒涼止痛之藥半載後¶
潰而腫痛余謂此非托裡温中不能生也不悟確守前¶
藥以致血氣瀝盡而亾¶
一小兒跌腿青腫所服皆行氣破血之藥後骨&KR0008;内潰¶
青腫益深朝寒暮熱余戒之曰此氣血俱虚甚矣非調¶
補脾胃不可不信果歿¶
<pb:KR3e0070_WYG_069-7a>¶
一小兒閃腰作痛服流氣等藥外腫不赤余曰此兒雖¶
經閃肭然亦禀賦腎氣不足而使之者延久益虚恐為¶
不治彼以迂緩視之後果不起¶
消腫定痛散治跌撲腫痛¶
　　無名異(炒/)木耳(炒/)大黄(炒各/五分)¶
　右為末蜜水調塗腫處内有瘀血者砭去敷之患處¶
　潰者用當歸膏敷之尤效¶
經驗方治跌撲瘀血不散腫痛不止或筋骨傷損疼痛¶
<pb:KR3e0070_WYG_069-7b>¶
　　黄栢(一/兩)半夏(五/錢)¶
　右各另為末用薑汁調塗患處以紙貼之如乾再用¶
　薑汁潤之日易新藥¶
神效太乙膏治一切瘡疽潰爛¶
　　𤣥參　白芷　當歸　肉桂　赤芍藥　大黄¶
　　生地黄(各一/兩)¶
　右㕮咀用麻油四十兩入銅鍋内煎至藥黒濾去查¶
　徐入浄黄丹一觔再煎滴水中捻軟硬得中即成膏¶
<pb:KR3e0070_WYG_069-8a>¶
　矣¶
迴陽玉龍膏又名抑隂散治跌撲損傷因敷涼藥或人¶
　元氣虚寒腫堅不散潰腐不斂及癰腫肉色不變或¶
　腫而不潰潰而不斂筋攣骨痛一切冷症(方見敷寒/凉之藥)¶
乳香定痛散治杖瘡金瘡一切瘡痬潰爛疼痛(方見作/痛不止)¶
猪蹄湯治一切癰疽杖瘡潰爛消腫毒去惡肉潤瘡口¶
　　白芷　黄芩　當歸　羌活　赤芍藥　露蜂房¶
　　(孔多/者佳)生甘草(各五/錢)¶
<pb:KR3e0070_WYG_069-8b>¶
　右用猪蹄一隻水四五碗煮熟去油查取清湯入前¶
　藥煎數沸温洗隨用膏藥貼之¶
　　　跌仆内傷¶
傷損之症若腹中作痛按之痛甚者瘀血在内也用加¶
味承氣湯下之下後按之仍痛者瘀血未盡也用加味¶
四物湯調之按之不痛者血氣傷也用四物加參茋白¶
术下後發熱胸脇作痛者肝血傷也用四君加川芎當¶
歸下後惡寒者陽氣虚也用四君加炮乾薑下後發熱¶
<pb:KR3e0070_WYG_069-9a>¶
者隂血傷也用四物加參术牡丹皮下後寒熱間作者¶
氣血俱傷也用八珍湯加柴胡欲嘔作嘔者胃氣傷也¶
用六君加當歸半夏有因乘怒跳躍而胸腹痛悶喜手¶
按摸者肝火傷脾也用四君加柴胡山梔畏手按摸者¶
肝血内滯也用四物加桃仁紅花胸脇作痛飲食少思¶
者肝脾氣傷也用四君加柴胡丹皮若胸腹脹滿飲食¶
不思者脾肝氣滯也用六君加柴胡枳殻咬牙發搐者¶
肝盛脾虚也用異功散加川芎山梔釣藤鈎天麻若用¶
<pb:KR3e0070_WYG_069-9b>¶
風藥則隂血益傷肝火益盛或飲糖酒則腎水益虚肝¶
火愈熾若用大黄等藥内傷隂絡反致下血壯實者或¶
成痼疾虚弱者多致不起凡傷損之症有瘀血停滯於¶
内者雖裸體亦以手䕶腹脇葢畏物觸之而痛也世俗¶
槩以内傷隂虚腹痛不辨虚實専用破血之劑以速其¶
危其得不死者亦幸矣¶
一小兒跌仆腹痛作嘔惡心氣口脉大此飲食停滯也¶
用保和丸二服吐出酸食惡寒發熱倦怠不食此脾胃¶
<pb:KR3e0070_WYG_069-10a>¶
傷也先用六君子湯次補中益氣湯間服而愈¶
一小兒墜樓良久方甦呻吟不絶自以手䕶其腹此内¶
傷瘀血停滯也用當歸導赤散二錢熟酒調下而呻吟¶
頓止次用四物加柴胡牡丹皮而安¶
一小兒跌仆瘀血腹痛用導滯散下之瘀血甚多隨作¶
煩躁面赤作渴欲飲此血脱也用獨參湯而安又用四¶
君當歸黄茋及五味異功散而愈¶
一小兒因怒跳躍胸脇作痛或以為内傷瘀血服大黄¶
<pb:KR3e0070_WYG_069-10b>¶
之藥純下鮮血其痛益甚按之則痛止此肝脾氣血俱¶
傷也用四君加芎歸四劑而痛止又以異功散加升麻¶
柴胡而飲食進元氣漸復病亦隨愈¶
一女子因怒搥胸腹痛經行如崩作嘔不食面色青赤¶
兩闗脉大而虚此肝經火動脾經血傷也用加味逍遥¶
散二劑血止次用異功散加柴胡升麻而愈後因復怒¶
腹痛作瀉面青此肝木乘脾也用六君柴胡升麻而痊¶
一小兒因跌傷臂出血腹痛惡食嘔吐發搐咬牙此因¶
<pb:KR3e0070_WYG_069-11a>¶
驚駭停食肝火内動而侮於脾也先用保和丸二服嘔¶
吐腹痛悉止又用異功散加柴胡山梔發搐咬牙亦愈¶
却用托裏散患處潰而悉痊¶
一小兒跌仆發搐吞酸腹痛惡心寸口脉大余謂此飲¶
食内傷也不信服當歸導滯散連瀉五次目直咬牙手¶
足厥冷此脾胃之氣復傷而木火内動也用五味異功¶
散加乾薑一劑稍緩又二劑漸愈乃去乾薑加柴胡再¶
服而全愈¶
<pb:KR3e0070_WYG_069-11b>¶
一小兒跌仆因服大黄之藥下血發熱腹痛嘔吐按其¶
腹却不痛用五味異功散加當歸升麻二劑腹痛頓止¶
又二劑而血止又二劑而熱止又二劑而元氣復¶
没藥丸治打撲傷損作痛等症筋骨疼痛或氣逆血滯¶
　肚腹胸脇脹悶¶
　　没藥　乳香　川芎　川椒　芍藥　當歸　紅¶
　　花　桃仁　血竭(各一/兩)自然銅(四錢火煅/醋淬七次)¶
　右為末用黄蠟四兩鎔化入前藥急攪匀丸彈子大¶
<pb:KR3e0070_WYG_069-12a>¶
　每服一丸酒一鍾煎化服¶
復原通氣散治打撲傷損作痛及乳癰便毒初起或氣¶
　滯作痛尤效¶
　　木香　茴香(炒/)青皮　穿山甲(酥/炙)陳皮　白芷¶
　　甘草　漏蘆　貝母(各等/分)¶
　右為細末每服一二錢温酒調徐徐服¶
加味芎藭湯治打撲仆墜筋骨疼痛血瘀皮膚不破入¶
　胃作嘔或為嘔血¶
<pb:KR3e0070_WYG_069-12b>¶
　　芎藭　當歸　百合(水浸/半日)白芍藥(炒/)荆芥蕙(各二/錢)¶
　右作二三劑酒水煎服¶
當歸導滯散治跌撲瘀血在内胸腹脹滿或大便不通¶
　作喘吐血¶
　　大黄　當歸(各等/分)¶
　右為末每服一二錢温酒調徐徐服¶
黑丸子(一名和血/定痛丸)治跌撲仆墜筋骨疼痛瘀血不散壅¶
　腫作痛或風寒所傷肢體疼痛若流注鶴膝風初起¶
<pb:KR3e0070_WYG_069-13a>¶
　服之自消如潰而膿清發熱者與補氣血之藥自¶
　斂(方見流注/)¶
　　　舌斷唇傷¶
凡舌斷者須乗熱接上急用雞子輕擊周圍去硬殻取¶
膜套舌上以洪寶丹敷膜上自然接續若良久舌已冷¶
不必用接但以洪寳丹敷之其舌自生(所斷唇舌雞子/膜含䕶恐風寒)¶
(傷/之)外症若寒熱作痛用四物加柴胡晡熱作痛加地骨¶
皮倦怠少食用四君加芎歸柴胡惡寒少食用托裡散¶
<pb:KR3e0070_WYG_069-13b>¶
加參茋若煩渴發熱用當歸補血湯如不作痛但用四¶
君之類以健脾則肌肉自生旬餘可愈不宜用辛熱之¶
劑恐助火而益其痛也¶
一小兒舌斷半寸許敷洪寳丹服四物加柴胡定痛血¶
止次服四君加柴胡山梔月餘而舌自完¶
一小兒十四嵗疫病愈後嚙舌出血先君謂腎虚則嚙¶
舌用地黄丸而愈後吐血咳血發熱痰盛仍用前丸而¶
瘥¶
<pb:KR3e0070_WYG_069-14a>¶
一小兒唇傷出血不止以藥止之唇面腫大揭去其藥¶
出血甚多腫亦頓消用托裡之劑及當歸膏患處潰而¶
愈¶
一小兒唇傷腫痛發熱服清熱止痛之劑連瀉二次眉¶
目搐動服袪風等藥手指俱冷手足搐動余謂脾土被¶
肝木所侮用異功散加升麻柴胡半夏手温而搐止仍¶
用前藥佐以托裡散而愈¶
一小兒跌傷唇口發搐咬牙驚哭腹痛此出血過多肝¶
<pb:KR3e0070_WYG_069-14b>¶
火内動所致也用四物加柴胡山梔而安但焮痛至面¶
此患處欲作膿二用托裡散四劑頭目腫痛其脉滑數¶
此膿已成氣虚而不能潰出也又用托裡散二劑膿出¶
腫消若初傷時不遽用收斂瘡口之藥則無此患也¶
一小兒傷唇出血發搐目直用柴胡梔子散一劑其搐¶
稍定但傷處焮痛外傅洪寳丹内服逍遥散而愈¶
一小兒跌傷面腫連唇頰出血焮痛發熱以花蕋石散¶
敷之血止痛定次用當歸補血湯而發熱頓止又用加¶
<pb:KR3e0070_WYG_069-15a>¶
味逍遥散八珍湯而潰托裡散而斂¶
洪寳丹(一名濟/隂丹)治傷損焮痛并接斷¶
　　天花粉(三/兩)薑黄　白芷　赤石藥(各一/兩)¶
　右為末茶湯調搽患處¶
一方用亂髮燒灰敷舌上接之又治擦落耳鼻乘熱蘸¶
　之接上即愈亦須口含以防其冷¶
當歸補血湯治杖瘡金瘡血氣損傷或妄服峻劑致血¶
　氣俱虚肌熱大渴引飲目赤面紅晝夜承息其脉洪¶
<pb:KR3e0070_WYG_069-15b>¶
　大而虚重按全無經曰脉虚血虚脉實血實葢血虚¶
　發熱是也証似白虎湯惟脉不長實為辨耳若誤服¶
　白虎湯必死此病多得於饑飽勞役者(方見發/熱不止)¶
四物湯治一切血虚發熱或因失血太多或尅伐太過¶
　或潰後發熱煩躁不安並宜服之(方見腋癰/)¶
柴胡梔子散(方見脇癰/)¶
花蕋石散(方見後/)¶
八珍湯¶
<pb:KR3e0070_WYG_069-16a>¶
加味逍遥散(二方見發熱不止/)¶
托裏散(方見熱毒瘡痬/)¶
　　　腦骨傷損¶
腦骨傷損者用輕手摶令端正剪去其髮若皮不破敷¶
黑龍散或葱熨法皮破則填乳石散以絹帛包之不可¶
見風着水更用葱杵爛炒熱頻罨患處為佳¶
一小兒傷腦出血過多發熱煩躁肉瞤筋愓殊類風症¶
欲作風治余曰無風可袪無汗可發法當峻補其血遂¶
<pb:KR3e0070_WYG_069-16b>¶
用聖愈湯二劑而安又用養血之劑而愈¶
一小兒傷腦腫痛出血外敷花蕋石散内服八珍湯而¶
安後揭瘡痂出血碗許手足發搐寒熱痰盛此血虚兼¶
驚肝火内動而生風也今服地黄丸及加味逍遥散而¶
愈¶
一小兒傷脛骨出血腫痛惡寒少食睡中發搐先用異¶
功散飲食漸進又用逍遥散發搐頓止再用歸脾湯母¶
子並服而愈¶
<pb:KR3e0070_WYG_069-17a>¶
一小兒被傷手足發搐頓悶咬牙飲食不思此肝經血¶
虚火動生風脾土受侮而然耳用地黄丸異功散諸症¶
漸退用八珍湯托裏散瘡漸愈¶
一小兒被傷面青懶食時作腹痛以手按腹却不痛余¶
以為脾氣内傷而然不信妄服攻血之藥果吐瀉作嘔¶
手足並冷余先用六君加柴胡升麻生薑又用托裡散¶
異功散而愈¶
一小兒腦側近耳被傷寒熱作痛潰後小斂恪服止痛¶
<pb:KR3e0070_WYG_069-17b>¶
清熱之劑余曰寒熱作痛因肝經氣血虚也潰而不生¶
肌肉脾經氣血虚遂用地黄丸異功散加歸茋諸症漸¶
愈又用托裡散而愈¶
謙甫花蕋石散治一切金刃箭鏃打撲傷損或死者急¶
　搽傷處其血如入臟二便不通用童便和水煎入酒¶
　少許調服立效若腹破腸出急宜内入以桑白皮為¶
　線縫合摻圍瘡上如瘡乾以津潤之¶
　　硫黄(明净者/四兩)花蕋石(一/觔)¶
<pb:KR3e0070_WYG_069-18a>¶
　右為末拌匀入瓦罐内用紙筋和泥固濟候泥乾漸¶
　添火煅至通紅經宿取出細研滋器盛周¶
加味逍遥散治傷損血虚内熱發熱或遍身搔痒寒熱¶
　或肢體作痛頭目昏重或怔忡頰赤口燥咽乾或發¶
　熱盜汗食少不寐或口舌生瘡耳内作痛或胸乳腹¶
　脹小便不利(方見發熱不止/)¶
聖愈湯治杖瘡金瘡癰疽膿血出多熱躁不安或晡熱¶
　作渴等症(方見出血不止/)¶
<pb:KR3e0070_WYG_069-18b>¶
十全大補湯治杖瘡瘀穢已出氣血俱虚腫痛不消或¶
　腐而不潰潰而不歛或惡寒發熱自汗盜汗飲食少¶
　思肢體倦怠若怯弱之人患處青腫肌肉不壊者服¶
　之自愈若有瘀血砭刺早者服之自消或潰而膿水¶
　清稀肌肉不生或口乾作渴而欲飲湯或砭後發熱¶
　惡寒頭痛目暈口乾作渴有似中風之症皆屬氣血¶
　虚也並宜服之(即四君四物/加肉桂黄茋)¶
八珍湯(一名八/物湯)治傷損等症失血過多或誤服尅伐之¶
<pb:KR3e0070_WYG_069-19a>¶
　劑血氣耗損惡寒發熱煩躁作渴或瘡瘍因氣虚腫¶
　痛不消不能潰斂或潰瘍惡寒發熱膿水清稀久而¶
　不愈(即四君四物/)¶
黑龍散治跌撲傷損筋骨碎斷先端正其骨以紙攤貼¶
　若骨折更以薄木片疎排夾貼却将小繩緊縛三日¶
　再用前法勿去夾板恐揺動患處至骨緊牢方不用¶
　板若被刀箭蟲傷成瘡並用薑汁和水調貼如口破¶
　以玉珍散填塗¶
<pb:KR3e0070_WYG_069-19b>¶
　　穿山甲(六兩炒黄/或煉存性)枇杷葉(去毛入半兩一/云山枇杷根)¶
　右為末薑汁水調或研地黄汁調亦好¶
地黄丸(方見作渴不止/)¶
　　　腹破腸出¶
腹破腸出者急復納入以麻縷縫合外敷花蕋石散如¶
脂已出急以手取去而縫之如已出而復推入則内潰¶
害命矣若腸出乾燥者煮大麥粥取汁洗濕推入不時¶
少以米粥研爛飲之二十日外始可薄粥百日後乃瘥¶
<pb:KR3e0070_WYG_069-20a>¶
切勿令驚驚則殺人矣(用桑皮/線尤佳)¶
一小兒持碗跌仆腹破腸出即納入以麻線縫完敷花¶
蕋石散而愈¶
一小兒持刀而戯仆地刀入腹腸屎並出不救(因腸破/故不救)¶
(也/)¶
一小兒傷腹發熱作嘔焮痛外敷内服皆止痛清熱之¶
劑日晡益甚余謂脾經氣血益虚朝用補中益氣湯夕¶
用四物參茋歸术諸症漸愈乃用托裏散瘡口自斂¶
<pb:KR3e0070_WYG_069-20b>¶
一小兒脇傷成瘡膿清不斂寒熱發渴余朝用補中益¶
氣湯培益脾氣夕用六味地黄丸滋補肝血漸愈却用¶
托裡散異功散而肌肉自生¶
一小兒傷腹血出發熱煩燥先用當歸補血湯而安却¶
用聖愈湯患處頓愈又用托裡散八珍湯而全愈¶
花蕋石散(方見前/)¶
益氣湯(方見肌肉不生/)¶
托裏散(方見熱毒瘡痬/)¶
<pb:KR3e0070_WYG_069-21a>¶
地黄丸(方見作渴不止/)¶
當歸補血湯(方見發熱不止/)¶
聖愈湯(方見出血不止/)¶
　　　隂囊被傷¶
隂囊皮破出血作痛者敷當歸膏初傷出血不可驟止¶
之血瘀於内則作膿或傷口原小血出不盡而内潰甚¶
至睪丸露出或隂囊盡潰者内服托裏之劑外敷當歸¶
膏則囊自生其外傷腐潰及内傷瘀血作膿者皆同囊¶
<pb:KR3e0070_WYG_069-21b>¶
癰治之惟睪丸碎者不治¶
一小兒傷隂莖出血作痛寒熱發搐咬牙頓悶唇口牽¶
動手足時冷欲用破傷風藥余謂出血諸症肝經主之¶
唇動諸症肝木侮脾土也遂用異功散加升麻柴胡天¶
麻治之頓愈¶
一小兒隂嚢被傷腫痛不愈朝寒暮熱飲食少思余謂¶
脾胃復傷之症當用參术歸茋等藥治之不信别用清¶
熱之藥果作瀉欲嘔手足並冷余先用六君加柴胡升¶
<pb:KR3e0070_WYG_069-22a>¶
麻而漸愈又用異功散加柴胡升麻而全愈¶
一小兒持碗仆地誤傷隂囊睪丸露出血出不止寒熱¶
時搐此肝經血虚而火動耳隨敷當歸膏服柴胡清肝¶
散加熟地黄茋及六味丸而愈¶
一小兒被竹&KR1130;傷破隂囊出血甚多腹痛發搐咬牙流¶
涎七日矣氣口脉大於人迎二三倍此因驚停食也切¶
忌風藥余用五味異功散加柴胡釣藤鈎而安凡傷損¶
之症小兒患之多有夾驚夾食者夾食則氣口脉大於¶
<pb:KR3e0070_WYG_069-22b>¶
人迎或作嘔吐吞酸腹痛瀉穢等症夾驚則左闗弦洪¶
而軟或作頓悶咬牙目直項急等症日久不治若成破¶
傷風疾則禍在反掌之間矣¶
一小兒隂莖被傷斷而皮相連寒熱作痛血出不止余¶
謂急當剪去調補肝腎二經則熱自安痛自止矣遂用¶
補中益氣湯加麥門五味子而愈¶
一小兒因跌小腹皮破服破血之劑隂囊脹腫作痛發¶
熱按其腹却不痛余謂當用補血之藥不信遂致不起¶
<pb:KR3e0070_WYG_069-23a>¶
補中益氣湯　治跌撲等症傷損元氣或過用尅伐惡¶
　寒發熱肢體倦怠或潰後血氣虚弱不能生肌收歛¶
　或兼飲食勞役頭痛身熱煩躁作渴脉洪大弦虚或¶
　微細濡弱自汗飲食少思尤瘡瘍虚損之聖藥也(方/見)¶
　(肌肉/不生)¶
柴胡清肝散(方見脇癰/)¶
地黄丸(方見作渴不止/)¶
　　　金木所傷¶
<pb:KR3e0070_WYG_069-23b>¶
傷損之症皆肝經主之若青腫不痛或腫不消者氣血¶
虚弱也用十全大補湯血出腫痛或作寒熱者血傷而¶
肝火内動也用四物柴胡山梔血出不止或發寒熱者¶
氣虚而肝火内動也用四君芎歸柴胡寒熱而内痛益¶
甚者此欲潰膿也用參茋内補散若膿出而反痛者氣¶
血虚也用八珍湯瘡口赤而肉突者血虚而肝火生風¶
也用柴胡梔子散若膿出不止瘡口白而肉突者氣虚¶
而寒邪外凝也用補中益氣湯若膿潰而仍痛或潰而¶
<pb:KR3e0070_WYG_069-24a>¶
不歛皆脾胃虚弱也用六君子湯若不固元氣或敷服¶
寒凉則肉黯不潰或潰而不斂多成敗症矣可不戒哉¶
一小兒傷手腫不消日出膿水少許飲食不思發熱惡¶
寒面色痿黄此脾胃氣虚也朝用補中益氣湯夕用五¶
味異功散加升麻月餘漸愈因飲食停滯服尅伐之劑¶
患處漫腫更作嘔惡寒余謂脾胃復傷用六君子湯加¶
升麻柴胡治之而愈¶
一女子因怒仆復傷患處出血經行不止臂面青赤右¶
<pb:KR3e0070_WYG_069-24b>¶
闗脉弦數此肝脾二經火動不能統攝其血也先用小¶
柴胡湯二劑又用加味逍遥散二劑血止而安¶
一小兒傷内膁成瘡色黯久而不愈此肝脾氣血虚也¶
先用補中益氣湯後用八珍湯加柴胡升麻漸愈再用¶
地黄丸而全愈¶
一小兒傷臂成瘡久而不愈寒熱作渴瘡口青白不合¶
膿水時流先用參茋歸术寒熱漸愈又用托裏散患處¶
色和再用十全大補湯而愈¶
<pb:KR3e0070_WYG_069-25a>¶
一小兒傷足成瘡外傅寒涼藥内服敗毒散久不潰腐¶
余謂至隂之處血氣罕到又服尅伐之劑所以難腐也¶
雖腐而不能斂也遂用托裏散加肉桂數劑稍知痛而¶
色漸赤減桂又數劑而潰因飲食過多連瀉二日乃用¶
五味異功散加升麻柴胡而瀉止仍用托裏散而愈¶
一女子十五嵗傷手成瘡日出清膿少許日晡發熱此¶
元氣虚也先用五味異功散加當歸升麻月餘元氣漸¶
復乃用加味逍遥散及八珍湯異功散而愈¶
<pb:KR3e0070_WYG_069-25b>¶
一女子十四嵗修指甲誤傷焮痛妄傅寒涼及服敗毒¶
之藥遂腫至手背肉色不變余先用内消托裏散手背¶
漸消次以托裏散為主八珍湯為佐服兩月餘而愈其¶
時有同患誤傷成瘡不固元氣専攻其傷者俱至不起¶
没藥降聖丹治傷損筋骨疼痛或不能屈伸及外邪内¶
　傷筋骨緩縱皮内刺痛肩背拘急身體倦怠四肢無¶
　力¶
　　没藥(另/研)當歸(酒洗/炒)白芍藥　骨碎補(撏去/毛)生地黄¶
<pb:KR3e0070_WYG_069-26a>¶
　　　川烏(去皮/臍)川芎(各半/兩)自然銅(火煅醋淬十二次/研末水飛净一兩)¶
　右為細末以生薑自然汁與煉蜜和丸每一兩作十¶
　丸每服一丸槌碎用水酒各半鍾入蘇木少許煎至¶
　八分去蘇木空心服¶
萬金膏治傷損筋骨疼痛¶
　　龍骨　鼈甲(炙/)苦參　烏賊魚骨　黄栢　黄芩¶
　　　黄連　猪牙皂角　白芨　白蘞　厚朴　木¶
　　鼈子仁　草烏　川芎　白芷　没藥(另/研)乳香(另/研)¶
<pb:KR3e0070_WYG_069-26b>¶
　　當歸(各半/兩)清油(四/斤)槐枝　栁枝(各四寸長/二十一條)黄丹(一/斤)¶
　　(半炒/過净)¶
　右除乳没黄丹外将諸藥於油内慢火煎黑色去查¶
　每油一斤入丹半斤不住手攪令黑色滴水中不粘¶
　手乃下乳沒再攪如硬入油些少以不粘手為度¶
接骨散治骨折碎或骨出&KR0008;先整端正却服此藥飛禽¶
　六畜所傷亦能治之¶
　　鵬砂(一錢/五分)水粉　當歸(各一/錢)¶
<pb:KR3e0070_WYG_069-27a>¶
　右為末每服二錢煎蘇木湯調服後但飲蘇木湯立¶
　効¶
又方皮破筋斷以膠香塗之或以金沸草汁頻塗自然¶
　相續¶
　　生葱(切斷一/方生薑)荆芥　土當歸¶
　右煎湯温洗或止用葱一味煎洗亦可¶
潔古没藥散止血住痛¶
　　定粉(一/兩)風化灰(一/兩)枯白礬(三錢/另研)乳香(五分/另研)沒藥(一/字)¶
<pb:KR3e0070_WYG_069-27b>¶
　　(另/研)¶
　右為末搽之¶
塞上治撲損瘀血在内煩悶以熱酒調服蒲黄二錢¶
勝金丹治肌膚傷損青腫用茄子通黄極大者切如指¶
　厚新瓦上焙乾為末臨卧酒調服二錢一夜消盡無¶
　痕跡也¶
肘後治骨節傷損瘀血不出生鐵一斤酒三升煎取一¶
　升飲之若肝經實熱血瘀則肝木自甚或兼口眼牽¶
<pb:KR3e0070_WYG_069-28a>¶
　掣手足抽搐者宜用生鐵藉其金氣制之若血虚肝¶
　燥生風宜用四物柴胡釣藤鈎補而清之若肝氣本¶
　虚金來尅木宜用瀉白散以清肺六味丸以補肝若¶
　腎虚不能生肝亦用六味丸以滋腎水生肝木不可¶
　槩用¶
本事内消散治打撲傷損及一切癰腫未破¶
　　生地黄(研如/泥)木香(各等/分)¶
　右以地黄膏隨腫大小攤紙上摻木香一層又依前¶
<pb:KR3e0070_WYG_069-28b>¶
　攤地黄貼腫上三五度即愈¶
治金瘡出血不止以五棓子為末乾貼即止神效¶
又方用石灰韮菜石榴寄奴五棓之類乃澁滯收斂止¶
　血之劑氣血未耗内無火者用亦有效若血虚内熱¶
　宜犀角地黄湯之類凡金瘡出血不止素怯弱者當¶
　補氣素有熱者當清血有怒氣者當平肝煩熱作渴¶
　昏憒不寜者當補脾氣筋攣搐搦者當養肝血不應¶
　用地黄丸以滋腎水自愈¶
<pb:KR3e0070_WYG_069-29a>¶
治針入肉不出用臘螻蛄槌爛塗上或硫黄中末以紙¶
　覆之覺痒時其針即出用雙杏仁搗爛以車脂調敷¶
　以紙貼之二日一換三五次或烏翎三五枚炙焦為¶
　末醋調塗之或用白梅入水研爛調象牙末傅之或¶
　以象牙和敷之其針皆即出¶
治魚刺入肉嚼吳茱茰封之自爛出¶
丹溪治破傷風血凝心針入肉游走三症用生寒水石¶
　為末調塗之其痛立止¶
<pb:KR3e0070_WYG_069-29b>¶
補中益氣湯治跌撲等症損傷元氣或過用尅伐惡寒¶
　發熱肢體倦怠或潰後血氣虚弱不能生肌收斂或¶
　兼飲食勞倦頭痛身熱煩燥作渴脉洪大弦虚或微¶
　細濡弱自汗飲食少思瘡痬氣血損之聖藥也(方見/肌肉)¶
　(不/生)¶
神應葱熨法治跌撲傷損腫痛用葱頭細切杵爛炒熱¶
　敷患處如冷易之再熨腫痛即止其效如神¶
二味參蘇飲治出血過多瘀血入肺靣黑喘促¶
<pb:KR3e0070_WYG_069-30a>¶
　　人參(二/兩)蘇木(二/兩)¶
　右毎服五錢水煎服¶
桃仁承氣湯(加當歸即/歸承湯)治傷損血滯作痛或發熱發狂¶
　等症¶
　　桃仁(研/)&KR0621;硝　甘草(炙各/一錢)大黄(酒蒸/二錢)¶
　右作二劑水煎更量虚實用之¶
復元活血湯治從髙墜下惡血流於脇肋疼痛不已¶
　　柴胡(五/錢)當歸(三/錢)甘草(二/錢)穿山甲　大黄(酒浸/一兩)桃仁¶
<pb:KR3e0070_WYG_069-30b>¶
　　(去皮尖五/十箇研爛)紅花(一/錢)𤓰蔞仁(二/錢)¶
　右每服二三錢水酒煎五分熱服以利為度利後痛¶
　或不止服乳香神應散¶
消毒定痛散治跌撲腫痛¶
　　無名異(炒/)木耳(炒/)大黄(炒各/五分)¶
　右為末蜜水調塗如内有瘀血砭去敷之腐䖏更用¶
　當歸膏敷之尤好¶
藥蛆方治傷損成瘡潰爛生蛆用皂礬煅過為末乾摻¶
<pb:KR3e0070_WYG_069-31a>¶
　其内蛆即死¶
參茋内補散¶
　　人參　黄茋　當歸　白术(各一/錢)白芷　防風(四/分)¶
　　川芎(六/分)肉桂　甘草(炒各/五分)¶
　右水煎作二三服¶
八珍湯(方見發熱不止/)¶
十全大補湯(方見便癰/)¶
葱熨法(方見流注/)¶
<pb:KR3e0070_WYG_069-31b>¶
四物湯(方見腋癰/)¶
六君子湯¶
四君子湯(二方見腹癰/)¶
柴胡梔子散¶
小柴胡湯(二方見脇癰/)¶
逍遥散(方見發熱不止/)¶
地黄丸(方見作渴不止/)¶
托裏散(方見熱毒瘡痬/)¶
<pb:KR3e0070_WYG_069-32a>¶
五味異功散(方見用敗毒之藥/)¶
　　　漆瘡¶
夫漆屬木木生火而能尅土惟脾虚之人多染之若遍¶
身浮腫或嘔吐者用小柴胡湯加白术陳皮茯苓若遍¶
身或面目作痒者用前胡湯加連翹山梔若膿水淋漓¶
或痒或痛者用柴胡山梔散若嘔吐不食或泄瀉腹滿¶
者用四君升麻其外治之法當用鐵秀末調搽或蟹黄¶
塗之或用麻油或浸芒硝淋塌患處或礬石末紫蘇末¶
<pb:KR3e0070_WYG_069-32b>¶
擦之或人乳汁潤之或無名異末水調敷或用好花椒¶
煎湯洗之或生薑汁敷之或乾荷葉濃煎湯洗之並效¶
　　　風犬傷(附蛇蟲痛傷/)¶
丹溪衍義云犬屬陽其性熱大抵熱極生風風熱相搏¶
則為顛狂驚駭之狀此物理之自然者今人治風犬咬¶
傷反以巴豆斑猫等燥熱之劑瀉毒從小便出如犬之¶
形狀殊不知以熱濟熱血被傷而然非犬之毒也切宜¶
慎之余見吳中凡被犬傷或出血發熱者輒服斑猫巴¶
<pb:KR3e0070_WYG_069-33a>¶
豆等藥或至發搐咬牙即以為毒甚服之益堅遂致殞¶
喪殊不知凡被傷受驚之症皆肝經所主肝屬木木生¶
火火生風故發搐咬牙之疾被犬驚傷所致為多不必¶
風犬為然也若為風邪所襲牙闗緊急腰背反張宜用¶
定風散童便調服更以潄口水洗浄傷處搽之若出血¶
不止用燈草貼之其有他症從破傷風法治丹溪之戒¶
不可不知若真為猘犬所傷則斑猫巴豆之藥亦當暫¶
用葢以毒攻毒理勢自然毒既内中非此不去但病去¶
<pb:KR3e0070_WYG_069-33b>¶
即止便與調補可保無虞不宜確服耳大凡猘犬之狀¶
必吐舌流涎尾垂眼赤誠為易辨其被傷病甚之時必¶
作犬吠亦自不同不可一槩施治也¶
一小兒犬咬出血抽搐痰盛敷玉珍散服抱龍丸而愈¶
一小兒素怯弱犬咬出血惡寒發熱過服斑猫之藥殊¶
類破傷風與玉珍散敷之服十全大補湯倍加釣藤鈎¶
而愈¶
一小兒被犬傷面青發搐咬牙此因驚所致或謂風犬¶
<pb:KR3e0070_WYG_069-34a>¶
致傷用斑猫等藥而歿¶
一小兒犬傷牙闗緊急兼熱發搐余以為急驚風不信¶
乃服斑猫等藥而歿¶
一方治風犬咬用斑猫七箇去頭翅足将糯米一撮同¶
　炒米黄色為度為末空心用水調服¶
又法用朱砂雄黄各五錢為末空心香菜油調下¶
玉珍散(一名奪/命散)治傷損傷風頭疼角弓反張¶
　　天南星(炮/)防風(去蘆梗/各等分)¶
<pb:KR3e0070_WYG_069-34b>¶
　右為末凡破傷風病用藥傅貼瘡口即以温酒調下¶
　一錢服之如牙闗緊急童便調服二錢垂死心頭温¶
　者急服三錢用童便一盞煎服¶
治蛇蝎蜈蚣等惡蟲所傷用大蒜切片置痛以艾壯於¶
　灸之毒氣頓解痛即止¶
又方用白礬於燈上燒汁滴於痛處或用貝母末酒調¶
　服之神效或用南星末醋調上擦之或黄蠟燒滴患¶
　䖏亦妙¶
<pb:KR3e0070_WYG_069-35a>¶
治蛇入人竅用艾灸蛇尾即出又法以刀破蛇尾少許¶
　入花椒自出即用雄黄朱砂為末煎人參湯調灌之¶
　内毒即解用白芷末或貝母末酒服尤效¶
治蛇&KR0374;人身不解以熱湯淋之或就以身卧倒滚轉亦¶
　可解¶
治蛇骨刺人毒氣作痛燒鼠屎為末敷之或食熱酒大¶
　蒜亦效¶
治蜈蚣入咽中被咬未死殺鷄血灌之更灌以香油探¶
<pb:KR3e0070_WYG_069-35b>¶
　吐血蟲並出¶
治誤吞水蛭用田中乾泥一塊小死魚三四箇去頭骨¶
　和巴豆十粒去殻研爛入泥為丸菉豆大用田中冷¶
　水吞下十丸小兒三五丸須臾瀉出却以四物湯加¶
　黄茋煎服以生血氣自愈¶
治蠼螋尿䠶人生瘡如粟粒四圍赤中有白汁令人惡¶
　寒壯熱匝身即磨犀角汁塗之或燕窠中土猪脂苦¶
　酒敷之立效鹽湯浸洗亦可¶
<pb:KR3e0070_WYG_069-36a>¶
治蜘蛛咬一身生癩羊乳一味飲之¶
治蚯蚓呵隂囊腫脹及咬人甚者如大風狀眉髯脱落¶
　夜聞蚯蚓之聲鳴於身濃煎鹽湯浸洗即安¶
治螻蛄咬用石灰醋和塗之¶
治毒蟻螫人用雄黄一錢麝香五分研細生麻油調塗¶
　之¶
治蛇蟲刺人用猪牙中垢塗痛處¶
治蜴蜥囓人用青麻心以手按解取汁塗之¶
<pb:KR3e0070_WYG_069-36b>¶
治諸蟲入耳用猪肉炙香置耳邊蟲聞香即出如蟲死¶
　在耳中用細蘆筒或鵞翎管令人吸出之¶
　　　瘡痬發痙¶
瘡痬發痙因氣血虧損外邪所摶或内虚鬱火所致其¶
症牙闗緊急四肢勁强腰背反張肢體抽搐有汗不惡¶
寒者名曰柔痙風傷衛故有汗也無汗而惡寒者名曰¶
剛痙寒傷榮故無汗也皆因亾血過多筋無所養傷寒¶
汗下過多及潰瘍産後者多患之此乃敗症也若大補¶
<pb:KR3e0070_WYG_069-37a>¶
氣血多有復生如作風治速其危矣况在嬰兒尤難調¶
理宜審其禀賦及乳母所致者而治之¶
一小兒瘡潰後患此形氣殊倦用十全大補湯二劑稍¶
緩佐以補中益氣湯數劑而痊¶
一小兒患瘰癧變痙面青或赤此脾經血虚而有熱也¶
用八珍湯加柴胡牡丹皮熱汗漸止又用十全大補湯¶
寒熱漸止又用托裏散附子餅而愈後傷食服尅伐藥¶
仍發痙手足如氷余用人參理中丸五味異功散而愈¶
<pb:KR3e0070_WYG_069-37b>¶
一小兒感冒發散變痙汗出不止手足並冷用補中益¶
氣湯加肉桂四劑而愈¶
一小兒金刃傷脚面出血過多口噤目直此出血過多¶
肝火内動而變症用四物參术釣藤鈎四劑其勢稍定¶
又用五味異功散加當歸柴胡變症悉愈又用托裡散¶
八珍湯患䖏潰而痊¶
一小兒傷手出血煩躁口噤昏憒氣息奄奄先用東垣¶
聖愈湯而安又用托裏散而潰佐以八珍湯而斂¶
<pb:KR3e0070_WYG_069-38a>¶
一女子十五嵗傷手指出血口噤如痙脉浮數肝脾為¶
甚先用加味歸脾湯四劑稍緩又數劑漸甦却佐以加¶
味逍遥散月餘而甦却用歸脾湯為主八珍湯為佐而¶
愈此等症候用袪風化痰之藥而死者不可枚舉¶
十全大補湯(方見便癰/)¶
補中益氣湯(方見肌肉不生/)¶
人參理中湯¶
五味異功散(方見用敗毒之藥/)¶
<pb:KR3e0070_WYG_069-38b>¶
附子餅(方見貼骨癰/)¶
托裏散(方見熱毒瘡痬/)¶
歸脾湯(方見脇癰/)¶
八珍湯¶
加味逍遥散(二方見發熱不止/)¶
　　　破傷風¶
潔古云風症者善行而變數入臟甚速死生反掌之間¶
耳急宜分表裏虚實而治之邪在表者宜羌活防風湯¶
<pb:KR3e0070_WYG_069-39a>¶
半表半裡者頭有汗而身無汗宜羌活湯傳入者甚則¶
舌强口噤項背反張筋惕搐搦痰涎湧盛胸腹滿悶或¶
便溺赤閉時或汗出其脉洪數而弦者宜大芎黄湯然¶
其汗初出者由風熱鬱甚於裡故表熱稍解腠理疎而¶
汗出也宜除熱散結若熱已退臟腑已和而汗仍出者¶
表虚也以白术防風湯實其表牙闗緊急者須撅開口¶
灌之更不時灌以粥飲然小兒患之多因夾驚肝火内¶
熱生風所致夫肝主五色屬木生風察其面色入肝為¶
<pb:KR3e0070_WYG_069-39b>¶
青入心為赤入脾為黄入肺為白入腎為黒肝經者用¶
柴胡清肝散心經者用梔子清肝散加黄連腎經者用¶
地黄丸加柴胡脾經者用六君加柴胡山梔為主而佐¶
以大補脾胃之藥為善¶
一小兒十四嵗患瘰癧因勞心功課頭痛發熱目以為¶
傷風用薑葱發汗忽腰背反張口噤不語脉浮大按之¶
如無此氣血虚極而變痙非破傷風也灌十全大補湯¶
一劑良久方甦又數劑而愈後又勞復厥冷汗出如注¶
<pb:KR3e0070_WYG_069-40a>¶
良久不省用前湯加附子五分一劑而甦乃去附子服¶
至三十餘劑而愈¶
一小兒患流注面色痿黄忽舌强口噤脉洪大而虚按¶
之如無此脾肺氣虚而變症也先用補中益氣湯四劑¶
稍緩又用十全大補湯數劑而痊¶
一小兒臂癰久不收斂因驚發搐口噤用托裏散内參¶
术各用三錢柴胡五分釣藤鈎一錢五分四劑而安後¶
停食驚駭目直發搐口噤流涎手指逆冷用五味異功¶
<pb:KR3e0070_WYG_069-40b>¶
散此肝木旺脾土受侮飲食内作而然用五味異功散¶
加釣藤鈎木香乾薑而甦¶
一小兒潰瘍變痙如前面色青赤此心肝二經血虚而¶
有熱也先用八珍湯加柴胡牡丹皮稍定又用加味逍¶
遥散加五味子漸愈又用八珍湯而安¶
一小兒潰痬忽汗出不止手足並冷先用補中益氣湯¶
加肉桂五味子數劑諸症漸愈又因飲食過多口噤作¶
嘔用異功散加升麻四劑而安¶
<pb:KR3e0070_WYG_069-41a>¶
一小兒十六嵗癧瘡久不歛因過勞口噤目直脉洪數¶
左闗脉弦而無力余謂肝經氣血虚而火内動也用地¶
黄丸料四劑而安却用補中益氣湯以補脾肺用地黄¶
丸以補腎肝為主佐以九味蘆薈丸以治肝疳而癧瘡¶
愈¶
一小兒十六嵗流注久不愈因勞兼怒忽仆地昏憒殊¶
類破傷風面色皎白無氣以動用補中益氣湯内用人¶
參五錢加肉桂一錢不應加乾薑一錢又不應此陽氣¶
<pb:KR3e0070_WYG_069-41b>¶
虚甚藥力不能勝之也急加附子一錢稍定乃去附子¶
服十餘劑而元氣漸復却佐以八珍湯豆豉餅半載而¶
痊畢姻後因入試塲勞傷元氣前症復發亦類破傷風¶
脉浮大按之如無用參附湯四劑而甦八珍湯地黄丸¶
料各百餘劑而痊¶
羌活防風湯治破傷風初病邪在表者急服此藥以解¶
　之¶
　　羌活　防風　甘草(炙/)川芎　藁本　當歸　芍¶
<pb:KR3e0070_WYG_069-42a>¶
　　藥(各四/兩)地榆　細辛(各二/兩)¶
　右每服五錢水煎熱服¶
防風湯治破傷風表症未傳入裏急服此¶
　　防風　羌活　獨活　川芎(各等/分)¶
　右毎服五錢水煎調蜈蚣散大效¶
蜈蚣散¶
　　蜈蚣(一/對)鰾(三/錢)¶
　右為末用防風湯調下¶
<pb:KR3e0070_WYG_069-42b>¶
羌活湯治破傷風半表半裏者急宜服此¶
　　羌活　菊花　麻黄　川芎　石膏(煅/)防風　前¶
　　胡　黄芩　細辛　甘草　枳殻　白茯苓　蔓¶
　　荆子(各一/兩)薄荷　白芷(各五/分)¶
　右每服五錢生薑水煎日二三服¶
地榆防風散治破傷風在半表半裏頭微汗身無汗不¶
　可發汗表裡兼治¶
　　地榆　防風　地丁草　馬齒莧(各等/分)¶
<pb:KR3e0070_WYG_069-43a>¶
　右為末毎服三錢温米湯調服¶
大芎黄湯治破傷風在内急宜服此湯疏導之¶
　　川芎　羌活　黄芩　大黄(各一/兩)¶
　右每服五錢水煎温服以臟腑通和為度¶
白术防風湯治表藥過多有自汗者¶
　　白术　黄茋(各一/兩)防風(二/兩)¶
　右每服五七錢水煎温服無時臟腑和而自汗者可¶
　服此藥若臟腑秘小便赤自汗者宜速下之用大芎¶
<pb:KR3e0070_WYG_069-43b>¶
　黄湯¶
白术湯治破傷風汗不止筋攣搐搦¶
　　白术　葛根(各/兩)二升麻　黄芩　芍藥　甘草(二/錢)¶
　　(五/分)¶
　右每服五錢水煎服無時¶
玉真散治破傷風(方見風犬傷/)¶
日凡子治一切風疾壅盛手足頑麻或牙闗緊急口眼¶
　歪斜半身不遂等症¶
<pb:KR3e0070_WYG_069-44a>¶
　　半夏(七兩/生用)川烏(去皮臍生/用半兩)南星(二/兩)¶
　右為末用生薑汁調糊丸桐子大每服一二丸用淡¶
　薑湯下¶
柴胡清肝散治肝膽三焦風熱怒火以致項胸作痛頭¶
　目不清或耳前後腫痛寒熱體疼¶
　　柴胡　黄芩(炒五/分)人參　山梔(炒/)川芎(各一/錢)連翹¶
　　　桔梗(各八/分)甘草(五/分)¶
　右水煎服¶
<pb:KR3e0070_WYG_069-44b>¶
梔子清肝散治三焦及肝膽經風熱耳内作痒或生瘡¶
　出水或脇肋胸乳作痛寒熱往來¶
　　柴胡　山梔(炒/)牡丹皮(各一/錢)茯苓　川芎　芍藥¶
　　　當歸　牛蒡子(炒各/七分)甘草　白术(各五/分)¶
　右水煎服¶
地黄丸(方見作渴不止/)¶
六君子湯¶
除熱散¶
<pb:KR3e0070_WYG_069-45a>¶
十全大補湯(三方見便癰/)¶
補中益氣湯¶
托裡散¶
五味異功散(三方見敗毒之藥/)¶
八珍湯¶
加味逍遥散(二方見發不止/)¶
　　　瘈瘲¶
瘈者筋脉急而縮也瘲者筋脉緩而伸也一縮一伸手¶
<pb:KR3e0070_WYG_069-45b>¶
足相引搐搦不已大抵與發搐相似者此症多屬風葢¶
風主揺動心主脉肝主筋心屬火肝屬木火主熱木主¶
風風火相熾則為瘈瘲也¶
一女子停食服消導之劑傷脾而患此告於余余曰經¶
云脾之榮在唇口又云脾主四肢又云脾主涎此因前¶
藥妄下胃氣復傷肝木侮土以致前症也當先救胃氣¶
以養五臟因衆議不一尚未用藥翌早果咬牙呵欠困¶
卧驚悸哽氣短氣面色㿠白始信余言遂先用五味異¶
<pb:KR3e0070_WYG_069-46a>¶
功散次用補中益氣湯而愈¶
一女子瘰癧將愈因勤於女紅忽作瘈瘲此胃氣未實¶
而勞傷筋脉耳用補中益氣湯及五味異功散俱加釣¶
藤鈎而愈後勞役怒氣經行顫振用加味逍遥散及補¶
中益氣湯俱加釣藤鈎而愈¶
一小兒仆傷潰後患前症面青或赤服風痰之藥咬牙¶
目直仍欲治風余曰凡傷損之症皆肝主之故面色青¶
而瘈瘲咬牙目直皆屬肝經血氣虧損風木翕合火動¶
<pb:KR3e0070_WYG_069-46b>¶
而生風也無風可袪無痰可逐遂用地黄丸及補中益¶
氣湯而愈¶
一小兒跌傷臁出血誤服大黄等藥患前症或時煩躁¶
自汗手欲撮空此因肝經血虚肝火熾盛耳用地黄丸¶
補中益氣湯而愈(方見前各症/)¶
　　　顫振¶
顫振與瘈瘲相類瘈瘲則手足牽引或伸或屈顫振則¶
但顫動而不伸屈也内經云因胃氣不實諸脉空虚行¶
<pb:KR3e0070_WYG_069-47a>¶
隂用不復因其所在補肉分間然小兒瘡瘍潰腐或損¶
傷膿血出多屬脾胃氣虚血弱用補中益氣湯五味異¶
功散加白术當歸升麻主之肝經虚熱用六味丸脾血¶
虚弱用四君子加芎歸胃氣虚弱用補中益氣湯¶
一小兒腿癰内潰出膿碗許即時顫振面白汗出此陽¶
氣虚脱非大補不可也遂用人參黄茋當歸白术四劑¶
而盜汗顫振漸止又以十全大補湯數劑而癰亦全愈¶
一小兒患流注唾痰氣促其父自恃知醫用化痰理氣¶
<pb:KR3e0070_WYG_069-47b>¶
等劑半載而潰用托裏散等劑膿水淋漓腫痛不消寒¶
熱往來飲食少思肌肉消痩大便不實手足時冷而顫¶
振兩脉浮大按之㣲細余曰此屬命門火衰當用八味¶
地黄丸不信乃服參茋歸术之類更加痰喘泄瀉余以¶
八味丸補中益氣湯二方間服年餘而痊¶
一小兒年十三嵗患癰腫硬不潰脉弱時欲作嘔有欲¶
飲服敗毒等藥余謂腫硬不潰乃陽氣虚弱嘔吐而不¶
思飲食患此者乃因胃氣虚寒以致若此法當温補脾¶
<pb:KR3e0070_WYG_069-48a>¶
胃大抵腫赤痛甚煩燥脉實作嘔為有餘當下之腫硬¶
不潰脉弱作嘔為不足法當補之若痛傷胃氣或感寒¶
邪穢氣而作嘔者雖腫痬猶當助胃壯氣彼不信余之¶
言仍服功伐之劑後而果歿¶
一小兒御女甚蚤素有隂虚背忽患疽用參茋大補而¶
不歛内熱發熱舌燥唇裂小便頻數口乾飲湯嘔吐瀉¶
利耳閉目盲仰首眩暈顫振脉浮大而數余曰瘡口不¶
斂脾土敗也舌燥唇裂腎水枯也小便頻數脉氣衰也¶
<pb:KR3e0070_WYG_069-48b>¶
内熱發熱虚火上炎也口乾飲湯真寒之象也嘔吐瀉¶
利真火衰敗也耳閉目盲肝木枯也仰首眩暈顫振腎¶
氣已絶也余辭不治後果歿¶
一女子患瘰癧素性縱食生冷之物者且善怒經水非¶
過期則不及而至肢體發熱倦怠飲食少思而顫振不¶
時余以為脾氣不足肝經血少之故火盛而致此也余¶
遂用以補中益氣湯加釣藤鈎炒山梔又用加味逍遥¶
散加釣藤鈎而愈又因飲食停滯吐瀉酸臭更加發搐¶
<pb:KR3e0070_WYG_069-49a>¶
用五味異功散加釣藤鈎而愈¶
一女子患流注發熱而顫此肝脾氣血不足經水過期¶
虚火生風之症也先用補中益氣湯加釣藤鈎漸愈又¶
用加味地黄丸而全愈¶
一女子不得繼母之心久而鬱怒遂患顫振面赤發熱¶
先用加味小柴胡湯次用加味歸脾湯及加味逍遥散¶
前後間服而尋愈但面色時青又用地黄丸逍遥散而¶
安¶
<pb:KR3e0070_WYG_069-49b>¶
一女子腹癰患此手足或急或縱先用四物加柴胡山¶
梔丹皮釣藤鈎以養血清肝火又用地黄丸以滋腎生¶
肝血而愈(方見前各症/)¶
　¶
　¶
　¶
　¶
　薛氏醫案卷六十九¶
