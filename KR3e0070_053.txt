# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.390087
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷五十三
<pb:KR3e0070_WYG_053-1a>¶
欽定四庫全書¶
　薛氏醫案卷五十三¶
　　　　　　　　　　　　　　明　薛已　訂¶
　　錢氏小兒直訣四¶
瀉青丸　治肝經實熱急驚搐搦¶
　　羌活　大黄　川芎　龍膽草(炒/)山梔仁　當歸¶
　　　防風(各等/分)¶
　右為末煉蜜丸芡&KR2521;大毎服半丸煎竹葉湯入砂糖¶
<pb:KR3e0070_WYG_053-1b>¶
　化下¶
　薛按前方足厥隂肝經解散肌邪疏通内臓之苦寒¶
　藥也若大便秘結煩渇飲冷飲食如常屬形病俱實¶
　宜用此瀉之若大便調和煩渇飲冷屬病氣實而形¶
　氣虚宜用抑青丸平之若大便不實作渇飲湯飲食少¶
　思肢體倦怠屬形病俱虚宜用地黄丸補之若肝經¶
　血虚生風先用四物湯加鈎藤鈎以生肝血繼用四¶
　君子湯以補脾土若因肝經血燥生痰用地黄丸生¶
<pb:KR3e0070_WYG_053-2a>¶
　腎水益肝血若土不能培木用四君子湯加當歸以¶
　補中用地黄丸以滋腎若因肺金尅肝木用六君子¶
　湯加芍藥木香實脾土以平肺金若因心虚奪母之¶
　氣或腎水虚不能生肝木者並用地黄丸主之若屢¶
　服峻劑而脾胃虚寒者必用六君子湯加丁香木香¶
　補脾胃以培陽氣若因乳母恚怒肝火妄動致兒為¶
　患者母服加味小柴胡湯若因乳母肝脾血虚發熱¶
　致兒為患者母服加味逍遥散子亦服數滴¶
<pb:KR3e0070_WYG_053-2b>¶
抑青丸即前方去山梔大黄¶
抑肝散　治肝經虚熱發搐或發熱咬牙或驚悸寒熱¶
　或木乗土而嘔吐痰涎腹膨少食睡卧不安者¶
　　軟柴胡(五/分)川芎(八/分)當歸　白术(炒/)茯苓(各一/錢)甘草¶
　　(五/分)鈎藤鈎(一/錢)¶
　右水煎子母同服¶
瀉心湯　治心經實熱¶
　　黄連¶
<pb:KR3e0070_WYG_053-3a>¶
　右為末每服五分臨卧温水化下¶
　薛按前症若呌哭發熱作渇飲水抽搐有力仰面而¶
　睡者屬心經實熱宜用瀉心湯或導赤散若發熱飲¶
　湯抽搐之力驚竄咬牙合面而睡者屬心經虚熱用¶
　補心散若喘𠻳面赤壯熱飲水肺乗心也用瀉白散¶
　若頭揺目劄身熱抽搐肝乗心也用柴胡清肝散若¶
　合目昏睡泄瀉身熱脾乗心也用瀉黄散若竄視驚¶
　悸咬牙足熱腎乗心也用安神丸若因乳母致症亦¶
<pb:KR3e0070_WYG_053-3b>¶
　用前藥以治其母¶
導赤散　治小腸實熱小便秘赤¶
　　生地黄　木通　甘草(炒各/等分)¶
　右為末毎服一錢入淡竹葉水煎¶
　薛按瀉心湯導赤散瀉心小腸實火之劑葢心為脾¶
　母脾為心子然心既病則脾土益虚矣用者審之¶
生犀散　治心經虚熱¶
　　地骨皮　赤芍藥　柴胡　乾葛(各一/兩)甘草(五/分)犀¶
<pb:KR3e0070_WYG_053-4a>¶
　　角(二錢/鎊)¶
　右為末毎服一二錢水煎¶
　薛按前方云治心經虚熱然其所用多屬㵼心瀉肝¶
　脾之劑葢虚熱二字恐傳冩之誤假如心經自病而¶
　血虚熱者用秘旨安神丸脾虚奪心之氣而熱者用¶
　秘㫖補脾湯肝木不能生心火而虚熱者用地黄丸¶
秘旨安神丸　治心血虚而睡中驚悸或受驚嚇而作¶
　　人參　半夏(湯/泡)酸棗仁(炒/)茯神(各一/錢)當歸(酒/洗)橘紅¶
<pb:KR3e0070_WYG_053-4b>¶
　　　赤芍(炒各/七分)五味子(五粒/杵)甘草(炙三/分)¶
　右為末薑汁糊丸芡&KR2521;大毎服一丸生姜湯下¶
瀉黄散　治脾胃實熱¶
　　山梔仁(一/兩)石膏(五/錢)藿香葉　甘草(各七錢/五分)防風(二/兩)¶
　右用蜜酒㣲炒為末毎服一二錢水煎¶
　薛按前症若作渇飲冷卧不露睛手足熱甚或遍身¶
　發黄屬胃經實熱宜用瀉黄散若作渇飲湯卧而露¶
　睛手足並冷屬胃經虚熱宜用異功散若面青搐搦¶
<pb:KR3e0070_WYG_053-5a>¶
　乳食少思肝乗脾也用秘旨補脾湯若面赤驚悸身¶
　熱昏睡心乗脾也用秘旨安神丸若面白喘𠻳肢體¶
　倦怠肺乗脾也用補中益氣湯若唇黑泄瀉手足指¶
　冷腎乗脾也用益黄散病後津液不足口乾作渇宜¶
　用七味白术散若乳母膏粱厚味七情鬱火所致當¶
　審其因而治其母¶
五味異功散　治脾胃虚弱吐瀉不食¶
　　人參　茯苓　白术　甘草(炒/)陳皮(各等/分)¶
<pb:KR3e0070_WYG_053-5b>¶
　右為末毎服三錢薑棗水煎¶
　薛按前方補脾胃之聖藥也况人之一身以脾胃為¶
　主若小兒乳食失節寒凉失宜或乳母六淫七情失¶
　調兒飲其乳諸病頓起當専以此藥治之其應如響¶
益黄散　治脾土虚寒嘔吐泄瀉¶
　　丁香(二/錢)陳皮　青皮　訶子肉(各五/錢)甘草(炙三/錢)¶
　右為末毎服一二錢水煎¶
　薛按前症若因脾土虚弱而吐瀉者用五味異功散¶
<pb:KR3e0070_WYG_053-6a>¶
　若因肝木侮脾土而吐瀉者用六君子加柴胡如不¶
　應或手足指冷屬脾胃虚寒也更加木香炮薑若因¶
　乳母脾土虛而肝木侮亦治以前藥若乳母鬱怒致兒¶
　患前症母服加味歸脾湯¶
人參安胃散　治因服峻厲脾胃虧損或成慢驚泄瀉¶
　嘔吐或腸胃有熱以致前症¶
　　人參(一/錢)黄茋(二/錢)生甘草　炙甘草(各五/分)白芍藥(七/分)¶
　　白茯苓(四/分)黄連(二/分)¶
<pb:KR3e0070_WYG_053-6b>¶
　右為末毎服二三錢水煎¶
七味白术散　治吐瀉或病後津液不足口乾作渇¶
　　人參　白术　木香　白茯苓　甘草(炙/)藿香葉¶
　　(各一/錢)乾葛(二/錢)¶
　右為末毎服二三錢水煎¶
　薛按胃傷則嘔脾傷則瀉故用前藥調補胃氣以化¶
　生津液如無他症只因胃氣虚而津液不足者用四¶
　君子湯尤效¶
<pb:KR3e0070_WYG_053-7a>¶
秘旨補脾湯　治久病面黄肌瘦咬牙目劄頭髪稀少¶
　誤藥所致¶
　　人參　白术(各一/錢)白芍藥(酒/炒)白茯苓(各八/分)陳皮¶
　　川芎(各六/分)甘草(炙/)黄茋(蜜/炙)當歸(酒洗各/四分)¶
　右毎服二三錢薑水煎¶
瀉白散　治肺經實熱咳𠻳痰喘¶
　　甘草(炙五/錢)地骨皮(一/兩)桑根白皮(炒一/兩)¶
　右為末毎服一二錢入粳米百粒水煎¶
<pb:KR3e0070_WYG_053-7b>¶
　薛按活人方云喘者肺氣有餘也氣盛當認作氣衰¶
　有餘當認作不足肺氣盛者乃肺中之火盛也有餘¶
　者肺中之邪有餘也故用前藥以瀉之若土虚不能¶
　生肺用補中益氣湯火来剋金用人參平肺散腎水¶
　奪母之氣或隂火上炎用地黄丸若肺虚肝木乗侮¶
　先用阿膠散後用瀉青丸若因乳母肺經受症致兒¶
　為患母服前散若因乳母感冐風寒肺經鬱熱致兒¶
　為患用十味參蘇飲若因乳母膏粱醇酒積熱致兒¶
<pb:KR3e0070_WYG_053-8a>¶
　為患用加味清胃散¶
阿膠散　治肺虚咳𠻳口乾作渇¶
　　馬兠鈴(五/錢)甘草(炙一/錢)糯米(一/兩)杏仁(七箇去/皮尖)明阿膠¶
　　(一兩/麩炒)䑕粘子(二錢/五分)¶
　右為末毎服二錢水煎¶
　薛按前症若因脾胃弱而肺氣虚者宜用補中益氣¶
　湯若肺金自虚者宜用四君子湯¶
地黄丸　治腎虚解顱或行遲語遲等症¶
<pb:KR3e0070_WYG_053-8b>¶
　　澤瀉(三/錢)牡丹皮(三/錢)白茯苓(三/錢)熟地黄(八錢/酒洗)山茱萸¶
　　(肉/)乾山藥(各四/錢)¶
　右地黄杵膏餘為末加煉蜜丸桐子大毎服二三十¶
　丸空心白湯下¶
　薛按前丸治腎經虚熱作渇小便淋秘痰氣上壅或¶
　肝經血虚燥熱風客淫氣而患瘰&KR1031;結核或四肢發¶
　搐眼目瞤動或肺經虚火咳𠻳吐血頭目眩暈或咽¶
　喉燥痛口舌瘡裂或心經血虚有火自汗盜汗便血¶
<pb:KR3e0070_WYG_053-9a>¶
　諸血或脾虚濕熱下刑於腎腰膝不利或疥癬瘡毒¶
　等症並用前藥為主而佐以各臓之藥大抵此藥為¶
　天一生水之劑若稟賦不足肢體瘦弱解顱失音或¶
　畏明下竄五遲五軟腎疳肝疳或早近女色精氣虧¶
　耗五臓齊損凡諸虚不足之症皆用此以滋化源其¶
　功不能盡述¶
四君子湯　治脾氣虚弱飲食不化腸鳴泄瀉或嘔穢¶
　吐逆¶
<pb:KR3e0070_WYG_053-9b>¶
　　人參　白茯苓　白术　甘草(炙各/五分)¶
　右水煎服¶
四物湯　治肝經血虚發熱日晡益甚或煩躁不寐¶
　　白芍藥(一/錢)川芎(五/分)當歸　熟地黄(各二/錢)¶
　右作二劑水煎服¶
八珍湯　治氣血俱虚或因失血過多或因剋伐元氣¶
　以致内熱發熱肢體瘦瘁即四物四君子二湯合服¶
十全大補湯　治氣血虚熱或因病後惡寒發熱或自¶
<pb:KR3e0070_WYG_053-10a>¶
　汗盜汗食少體倦或發熱作渇頭痛眩運等症即八¶
　珍湯加黄茋肉桂¶
六君子湯　治脾胃虚弱體瘦面黄或久患瘧痢不思¶
　乳食或嘔吐泄㵼飲食不化或時患飲食停滯或母¶
　有前症致兒為患¶
　　人參　白术　茯苓(各二/錢)陳皮　半夏　甘草(炙/各)¶
　　(一/錢)¶
　右毎服二三錢薑棗水煎¶
<pb:KR3e0070_WYG_053-10b>¶
補中益氣湯　治中氣不足困睡發熱或元氣虚弱感¶
　冐風寒諸症或乳母勞役發熱致兒為患¶
　　黄茋(炙/)人參　白术(炒/)甘草(炙/)當歸　陳皮(各五/分)¶
　　升麻　柴胡(各二/分)¶
　右薑棗水煎¶
香砂助胃膏　治胃寒吐瀉乳食不化¶
　　人參　白术(炒各/五錢)白茯苓(五/錢)甘草(炙/)丁香(各一/錢)砂¶
　　仁(四十/箇)乾山藥(一/兩)白荳蔲(十四/箇)肉荳蔲(四箇/煨)¶
<pb:KR3e0070_WYG_053-11a>¶
　右為末煉蜜丸芡&KR2521;大毎服二三丸米飲磨化¶
人參養胃湯　治外感風寒内傷生冷寒熱如瘧或嘔¶
　逆惡心¶
　　人參　厚朴(薑/製)蒼术(製/)半夏(湯/泡)藿香　草果仁¶
　　茯苓(各五/錢)甘草(炙二/錢)橘紅(二錢/五分)¶
　右毎服二三錢薑三片烏梅一箇水煎¶
大蕪荑湯　治小兒脾疳少食發熱作渇大便不調髪¶
　黄脱落面黑便清鼻下生瘡能乳嗜土等症¶
<pb:KR3e0070_WYG_053-11b>¶
　　蕪荑　山梔(各五/分)黄栢　甘草(炙/)黄連　防風(各/二)¶
　　(分/)麻黄　羌活　柴胡(各三/分)白术　茯苓　當歸¶
　　(各四/分)¶
　右作二劑水煎¶
肥兒丸　治食積五疳頸項結核髪稀成穗發熱作渇¶
　等症¶
　　黄連(炒/)神麯(炒各/一兩)木香(一兩/五錢)檳榔(二十/箇)豆蔲(二兩/炮)¶
　　史君子(酒/浸)麥芽(炒各/四兩)¶
<pb:KR3e0070_WYG_053-12a>¶
　右為末麵糊丸麻子大毎服四五十丸米飲下良久¶
　用五味異功散一服以助胃氣¶
九味蘆薈丸　治小兒肝脾疳積體瘦熱渇大便不調¶
　或瘰癧結核耳内生瘡等症¶
　　蘆薈　胡黄連　黄連　木香　蕪荑(炒/)青皮¶
　　白雷丸　鶴虱草(各一/兩)麝香(三/錢)¶
　右為末蒸餅糊丸麻子大毎服一二錢空心白湯下¶
黄連丸　治疳癆¶
<pb:KR3e0070_WYG_053-12b>¶
　　𤓰蔞根　烏梅肉　杏仁(浸去/皮焙)石蓮(各二/錢)黄連(五/錢)¶
　　(膽汁/浸晒)¶
　右為末牛膽汁浸糊丸麻子大毎服一二十丸煎烏¶
　梅薑蜜湯下¶
木香丸　治冷疳¶
　　木香　青黛　檳榔　肉豆蔲　麝香(各錢/五分)續隨¶
　　子(一兩/去油)蝦蟆(三箇燒/存性)¶
　右為末蜜丸菉豆大毎服三五丸煎薄荷湯下¶
<pb:KR3e0070_WYG_053-13a>¶
　愚按前方消疳清熱逐水破氣之劑然云冷疳者乃¶
　陽氣虚而脾胃冷也其檳榔續隨子恐導損真隂尅伐¶
　陽氣治當審之¶
胡黄連丸　治熱疳¶
　　胡黄連　黄連(各五/錢)朱砂(二錢/另研)¶
　右為末填入猪膽内以線扎懸掛銚中淡漿水煮數¶
　沸取出硏入蘆薈麝香各二錢飯和丸麻子大毎服¶
　一二十丸米飲下¶
<pb:KR3e0070_WYG_053-13b>¶
　愚按前症當以本方為主佐以四君子加蕪荑脾胃¶
　虚甚者以四君子加蕪荑為主以前丸為佐¶
如聖丸　治冷熱疳瀉¶
　　胡黄連　川黄連　白蕪荑(炒各二/兩五錢)麝香(五分/另研)¶
　　乾蝦蟆(五箇酒/煮杵膏)¶
　右為末以蝦蟆膏杵丸麻子大毎服一二十丸煎人¶
　參湯下¶
　薛按疳之為患乃肝脾虚熱津液乾涸之症前方乃¶
<pb:KR3e0070_WYG_053-14a>¶
　専於治疳清熱之劑若脾胃虚弱者當佐以六君子¶
　湯調補胃使邪氣退庶可収全功也¶
蘭香散　治鼻疳赤爛¶
　　銅青　輕粉(各五/分)蘭香葉(二錢/燒灰)¶
　右為末乾貼¶
白粉散　治諸疳瘡¶
　　海螵蛸(三/分)白芨(二/分)輕粉(一/分)¶
　右為末先用漿水洗拭乾貼¶
<pb:KR3e0070_WYG_053-14b>¶
　薛按前二方治表之藥如未愈用四味肥兒丸以治¶
　其内¶
四味肥兒丸　治食積脾疳目生雲翳口舌生瘡牙根¶
　腐爛發熱瘦怯遍身生瘡又治小便澄白腹大青筋¶
　一切疳症¶
　　黄連(炒/)蕪荑(炒/)神麯　麥芽(炒各/等分)¶
　右為末水糊丸桐子大毎服一二十丸空心白滚湯下¶
蟾蜍丸　治無辜疳症一服虚熱退二服煩渇止三服¶
<pb:KR3e0070_WYG_053-15a>¶
　瀉痢愈¶
　　蟾蜍(一枚夏月溝渠中取腹/大不跳不鳴身多㿔者)¶
　右取糞蛆一杓置桶中以尿浸之却將蟾蜍跌死投¶
　與蛆食一晝夜用布袋盛蛆置急流中一宿取出瓦¶
　上焙乾為末入麝香一字粳米飲丸麻子大毎服二¶
　三十丸米飲下其效如神¶
蕪荑散　治蟲動口内流涎¶
　　白蕪荑　乾漆(炒各/等分)¶
<pb:KR3e0070_WYG_053-15b>¶
　右為末毎服五六分米飲下¶
安蟲散　治蟲動心痛¶
　　胡粉(炒/黄)檳榔　川練子　鶴膝(各三/錢)枯白礬(二錢/五分)¶
　右為末毎服五六分痛時米飲調下¶
　薛按蟲動之因多屬胃氣虚弱或聞飲食氣味而動¶
　前二方乃化蟲之劑若因脾胃虚弱者須當調補中¶
　氣¶
史君子丸　治臓腑虚滑及疳瘦下痢腹脇脹滿不思¶
<pb:KR3e0070_WYG_053-16a>¶
　乳食¶
　　史君子(肉一兩/麵煨)甘草(炙/)厚朴(薑汁/炙)青黛(五/錢)陳皮(二/錢)¶
　　(五/分)訶子肉(半生/半煨)¶
　右為末煉蜜丸芡&KR2521;大毎服三五丸米飲化下¶
白玉散　治丹瘤¶
　　白土(二錢/五分)寒水石(半/兩)¶
　右為末用米醋或新水調塗¶
　薛按前方性味寒凉六腑受患毒發於表二便調和¶
<pb:KR3e0070_WYG_053-16b>¶
　乳食如常固為可用若胃氣虚弱者反凝滯瘀血益¶
　増其患重者須吮毒血各聚於一處砭出以泄之遍¶
　身者當隨其患處各吮聚砭之更服仙方活命飲大¶
　便不通者更加大黄如不應用大連翹飲治法雖多¶
　無如砭法為良百日内患者難治¶
神功散　治瘡瘍腫臖作痛未成者敷之即散已潰者¶
　敷之即愈丹瘤用之尤妙但砭縫作痛¶
　　黄栢(炒/)蒲黄　青黛(真正/者)人中白(煅各/等分)¶
<pb:KR3e0070_WYG_053-17a>¶
　右為末敷之¶
仙方活命飲　治一切瘡毒未成内消已成即潰能消¶
　毒排膿止痛之聖藥也若膿出而腫痛不止者元氣¶
　虚也當補之¶
　　穿山甲　白芷　防風　没藥　甘草　赤芍藥¶
　　　當歸尾　乳香　天花粉　貝母(各/錢)　金銀花¶
　　　陳皮(各三/錢)皂角刺(三/錢)¶
　右毎服二三錢酒水各半煎¶
<pb:KR3e0070_WYG_053-17b>¶
塌氣丸　治肚腹虚脹¶
　　胡椒(一/兩)蝎尾(五錢/去毒)¶
　右為末麵糊丸粟米大毎服一二十丸陳米飲下¶
　薛按前症屬脾肺虚水氣泛而喘急浮腫必兼温補¶
　脾土以生肺金而氣自運行矣但前藥性屬辛熱雖¶
　能袪散寒邪而恐真氣反傷不可過劑¶
消積丸　治食積大便酸臭發熱¶
　　丁香(五/箇)縮砂(十二/箇)烏梅肉(三/箇)巴豆(二粒去/皮心膜)¶
<pb:KR3e0070_WYG_053-18a>¶
　右為末麵糊丸黍米大毎服五七丸温水下¶
　薛按前症若食積既去而熱不退或作嘔少食宜用¶
　五味異功散以補胃氣或用四君子加藿香半夏以¶
　安中氣若兼泄瀉用六君子湯如不應加升麻柴胡¶
　以升補脾氣若久瀉不已宜用補中益氣湯以升補¶
　陽氣若虚寒加炮薑木香如不應兼以安神丸以補¶
　脾腎若體瘦潮熱口渇大便不調宜用肥兒丸以消¶
　疳積¶
<pb:KR3e0070_WYG_053-18b>¶
保和丸　治食積¶
　　山查(二/兩)神麵(二/兩)半夏　茯苓(各一/兩)陳皮　連翹¶
　　蘿蔔子(各五/錢)¶
　右為末粥糊丸桐子大毎服一二十丸白湯下¶
清中解鬱湯　治脾氣虚弱飲食停滯鬱熱生痰或身¶
　發赤暈¶
　　白术(炒/)茯苓　陳皮　山梔(炒/)山查　神麯(炒/)麥¶
　　芽(炒/)川芎　桔梗　甘草(炒各/五分)¶
<pb:KR3e0070_WYG_053-19a>¶
　右毎服二三錢水煎¶
四神丸　治脾腎稟虚泄瀉不食或不時去後不實或¶
　乳母患此致兒為患¶
　　肉豆蔲(二/兩)補骨脂(四/兩)五味子(二/兩)呉茱萸(一/兩)¶
　右為末用水二碗生薑八兩紅棗一百枚煮熟取棗¶
　肉和末丸麻子大毎服二三十丸空心食前白湯下¶
　子母並服¶
香連丸　治赤白痢疾并水瀉暑瀉¶
<pb:KR3e0070_WYG_053-19b>¶
　　黄連(淨二/十兩)呉茱萸(去梗/十兩)¶
　右先將二味用熱水拌和入磁器内置熱湯中頓一¶
　日同炒至黄連紫黄色去茱用連為末毎末四兩入¶
　木香末一兩淡醋米飲為丸如麻子大毎服四五十¶
　丸白滚湯下¶
五苓散　治霍亂吐瀉躁渇飲水小便不利¶
　　澤㵼(五/錢)猪苓　官桂　赤茯苓　白术(各三/錢)¶
　右為末毎服一二錢白湯調下¶
<pb:KR3e0070_WYG_053-20a>¶
　薛按前症若津液偏滲於大腸大便瀉而小便少者¶
　宜用此藥分利若隂陽已分而小便短少者此脾肺¶
　氣虚而不能生水也宜用補中益氣湯加麥門五味¶
　虚火上炎而小便赤少者此肺氣受傷而不能生水¶
　也用地黄丸加麥門五味¶
大黄丸　治風熱便秘飲水¶
　　川芎(五/錢)甘草(炙二錢/五分)大黄(一錢酒/洗蒸晒)黑牽牛(五錢半/生半炒)¶
　右為末糊丸麻子大毎服數丸温蜜水下¶
<pb:KR3e0070_WYG_053-20b>¶
　薛按前方乃内疏之峻劑審其因果屬臓内實熱方¶
　可用¶
白虎湯　治傷暑煩躁身熱痰盛頭痛口燥大渇¶
　　知母(一兩/五錢)石膏(四/兩)白粳米(八/錢)甘草(炙五/錢)¶
　右為末毎服一二錢水煎¶
羌活散　治風邪所傷頭目昏眩痰涎壅滯肢節煩疼¶
　　羌活　前胡　麻黄　白茯苓　川芎　黄芩¶
　　甘草(炙/)蔓荆子　枳殻(麩/炒)細辛　石膏(另/研)菊花¶
<pb:KR3e0070_WYG_053-21a>¶
　　防風(各一/兩)¶
　右為末毎服一二錢水煎¶
地骨皮散　治壯熱作渇¶
　　地骨皮　茯苓　甘草　柴胡　半夏　人參¶
　　知母(各等/分)¶
　右為末毎服一二錢水煎¶
大羌活湯¶
　　羌活　獨活　防已　防風　黄芩　黄連　蒼¶
<pb:KR3e0070_WYG_053-21b>¶
　　术　白术　甘草(炙/)川芎　細辛(各二/錢)知母　生¶
　　地黄(各一/錢)¶
　右為末毎服一二錢水煎熱服¶
人參羌活散　治傷寒時氣頭疼發熱¶
　　人參　羌活　獨活　柴胡　前胡　桔梗　茯¶
　　苓　枳殻(麩/炒)川芎　天麻(各二/分)地骨皮(二/分)甘草(炒/一)¶
　　(分/)¶
　右入薄荷三葉水煎¶
<pb:KR3e0070_WYG_053-22a>¶
　薛按前方乃解肌發表化痰利氣之劑然元氣虚者¶
　宜用清肺散¶
秘旨清肺散　治感冒發熱鼻流清涕或咳𠻳吐痰輕¶
　者勿藥自愈重者用此輕和之劑¶
　　橘紅　半夏(炮/)桔梗(炒/)川芎(各五/分)白茯苓(七/分)甘草¶
　　(炙/)防風(各四/分)薄荷　白术(一/錢)桑白皮(蜜炙各/七分)枯黄¶
　　芩(炒各/三分)¶
　右毎服二三錢薑水煎¶
<pb:KR3e0070_WYG_053-22b>¶
　薛按前症若風邪退而痰熱不止但健中氣則痰自¶
　化而病自愈若専用化痰利氣則中氣愈虚痰熱愈¶
　甚矣¶
敗毒散　治傷風時氣寒熱咳𠻳¶
　　人參　茯苓　甘草(炒/)前胡　川芎　羗活　獨¶
　　活　桔梗　柴胡　枳殻(麩炒各/等分)¶
　右為末毎服一二錢生薑薄荷水煎¶
　薛按秘旨云小兒雖有感冐傷風鼻塞流涕發熱咳¶
<pb:KR3e0070_WYG_053-23a>¶
　𠻳以降痰為主畧加㣲解凡散利敗毒非㓜稚所宜¶
　或冐輕者不必用藥候一二日自愈竊謂前症若手¶
　足冷或腹脹脾虚也用六君子湯加柴胡升麻若腹¶
　脹或氣喘肺虚也用四君子湯加柴胡升麻葢肺虚¶
　則凑理不宻外邪易感發表之後其邪既去即補脾¶
　肺以實其表庶無變症矣¶
百部丸　治肺寒壅𠻳㣲喘¶
　　百部(炒/)麻黄(各三/分)杏仁(四十箇㣲/炒水煮)¶
<pb:KR3e0070_WYG_053-23b>¶
　右為末用蜜丸皂子大毎服一二丸薑湯化下¶
麻黄湯　治傷風發熱無汗咳𠻳喘急¶
　　麻黄(去節三錢水煮/去沫漉出晒乾)肉桂(二/錢)甘草(炙一/錢)杏仁(七箇/去皮)¶
　　(尖麩炒/黄研膏)¶
　毎服一錢水煎服以汗出為度自汗者不宜服¶
　薛按前方乃發表出汗之劑審其寒邪在表宜用若¶
　邪既去宜補脾肺以實其表庶風邪不能再入徃徃¶
　表散之後熱𠻳不退復行發表多變壞症¶
<pb:KR3e0070_WYG_053-24a>¶
地黄清肺飲　治肺疳咳𠻳痰唾稠粘¶
　　阿膠(一錢/麵炒)馬兠鈴　甘草(炙各/五分)䑕粘子(二分/炒)杏仁¶
　　(七枚去/皮尖)糯米(十粒/炒)¶
　右毎服一錢水煎¶
葶藶丸　治傷風咳𠻳面赤身熱痰盛喘促¶
　　黑牽牛(炒/)杏仁(炒黄/研膏)漢防已(各一/兩)甜葶藶(隔紙/畧炒)¶
　右為末入杏膏蒸棗肉搗丸麻子大毎服十丸薑湯¶
　下¶
<pb:KR3e0070_WYG_053-24b>¶
　薛按前方行氣導濕之峻劑若脾肺虚熱而致諸症¶
　者當調補中氣為主若果係前症宜用惺惺散參蘇¶
　飲清肺丸茯苓半夏湯選用之¶
惺惺散　治傷寒時氣風熱痰壅咳𠻳¶
　　桔梗　細辛　人參　甘草(炙/)白茯苓　白术(炒/)¶
　　瓜蔞根(各等/分)¶
　右為末毎服二錢入薄荷五葉水煎¶
參蘇飲　治感冐風寒或腹脹少食泄㵼嘔吐或手足¶
<pb:KR3e0070_WYG_053-25a>¶
　並冷喘促痰涎¶
　　人參　紫蘇　陳皮　半夏　茯苓　枳殻(麩/炒)桔¶
　　梗(炒/)前胡　乾葛　甘草(炒各/五分)木香(三/分)¶
　右為末毎服一二錢水煎¶
茯苓半夏湯　治胃氣虚弱痰涎惡心或飲食不化嘔¶
　吐發搐或睡卧不寜口流痰涎或乳母脾胃虚弱飲¶
　食不節以致兒患前症亦宜用此藥主之¶
　　白术(炒/)茯苓　半夏　神麯(炒各/一錢)大麥(炒五/錢)陳皮¶
<pb:KR3e0070_WYG_053-25b>¶
　　　天麻(各三/錢)¶
　右毎服一二錢水煎¶
甘桔散　治咳吐熱涎咽喉不利¶
　　甘草(炒二/兩)桔梗(一兩米/泔浸焙)¶
　右為末毎服二錢入炮阿膠半斤水煎服¶
　薛按前症若風熱藴於肺而咳膿血用桔梗湯若心¶
　火剋於肺而吐痰涎用人參平肺散¶
桔梗湯　治咳𠻳吐膿痰中有血已成肺癰症¶
<pb:KR3e0070_WYG_053-26a>¶
　　桔梗(炒/)貝母　當歸(酒/浸)瓜蔞仁　枳殻(麩/炒)薏苡仁¶
　　　桑白皮(炒/)百合(蒸各一/錢五分)五味子(炒/)甜葶藶(炒/)地¶
　　骨皮　知母(炒/)甘草節　防己　黄茋(炒/)杏仁(各/五)¶
　　(分/)¶
　右毎服一二錢水煎¶
人參平肺散　治心火尅肺咳𠻳喘嘔痰涎壅盛胸膈¶
　痞滿¶
　　人參　橘紅　甘草(炙/)地骨皮(各五/分)茯苓　知母¶
<pb:KR3e0070_WYG_053-26b>¶
　　(炒各/七分)五味子(炒/)青皮　天門冬(各四/分)桑白皮(炒一/錢)¶
　右毎服一二錢水煎¶
小柴胡湯　治傷寒温熱患身熱惡風頭痛項強四肢¶
　煩疼寒熱徃来嘔噦痰實及治中暑病瘧¶
　　柴胡(八/錢)半夏(湯/炮)黄芩　人參(各三/錢)甘草(炙二/錢)¶
　右毎服一二錢薑棗水煎¶
加味小柴胡湯　治乳母肝火發熱等症致兒為患即¶
　小柴胡加山梔牡丹皮水煎子母並服以下倣此¶
<pb:KR3e0070_WYG_053-27a>¶
加味逍遙散　治乳母肝脾氣血虛弱發熱致兒為患¶
　　當歸　白术　茯苓　芍藥(炒黄各/一錢)柴胡　牡丹¶
　　皮　山梔(炒/)甘草(炒各/五分)¶
　右水煎服¶
柴术參苓湯　治肝火血熱遍身瘙痒或起赤暈或筋¶
　攣結核¶
　　白术(炒/)人參　茯苓(各一/錢)柴胡　川芎　山梔¶
　　芍藥(炒/)甘草(炒五/分)熟地黄(自/製)當歸(各八/分)¶
<pb:KR3e0070_WYG_053-27b>¶
　右水煎服¶
芍藥參苓散　治肝木剋脾土目劄面青食少體倦¶
　　芍藥(炒/)人參　茯苓　白术　陳皮(各七/分)柴胡¶
　　山梔(炒/)甘草(炒各/五分)¶
　右薑水煎¶
梔子清肝散　治三焦或足少陽驚風熱耳内作痒生¶
　瘡或出水疼痛¶
　　柴胡　梔子(炒/)丹皮(各一/錢)茯苓　川芎　芍藥¶
<pb:KR3e0070_WYG_053-28a>¶
　　當歸　牛蒡子(炒各/七分)甘草¶
　右水煎服¶
龍膽瀉肝湯　治肝經濕熱或囊癰便毒小便澁滯¶
　　車前子(炒/)木通　當歸尾　澤瀉(各三/分)甘草　黄¶
　　芩　生地黄　山梔　龍膽草(酒炒/五分)¶
　右水煎服¶
茵陳湯　治身熱鼻乾汗出二便赤濇濕熱發黄¶
　　茵陳(六/錢)梔子(二/箇)大黄(二/錢)¶
<pb:KR3e0070_WYG_053-28b>¶
　右毎服一錢水煎¶
大連翹飲　治積熱大小便不利或痘後餘毒肢體患¶
　瘡或丹瘤逰走不止¶
　　連翹　&KR1840;麥　荆芥　木通　赤芍藥　當歸¶
　　防風　柴胡　滑石　蟬退　甘草(各一/錢)山梔(炒/)¶
　　黄芩(炒各/五分)¶
　右毎服一二錢水煎¶
清凉散　治消中能食體瘦口乾自汗大便結燥小便¶
<pb:KR3e0070_WYG_053-29a>¶
　頻數¶
　　羌活　柴胡　炙甘草　知母(酒/製)黄茋　黄芩(酒/製)¶
　　(各一/錢)生甘草　防己　生地黄(酒/製)防風(各五/分)當歸¶
　　(六/分)紅花(少/許)桃仁(五/箇)杏仁　升麻(四/分)石膏　黄栢¶
　　龍胆草(各一錢/五分)¶
　右毎服一二錢水煎入酒少許服¶
四順清凉飲　治臓腑有熱頰赤作渇四肢驚掣大便¶
　秘濇或風熱結核頭面生瘡目赤咽痛一切有餘之¶
<pb:KR3e0070_WYG_053-29b>¶
　症¶
　　赤芍藥　當歸　甘草　大黄(各等/分)¶
　右毎服一錢水煎¶
黄連香薷飲¶
　　香薷(四/兩)厚朴(二/兩)黄連(一/兩)¶
　右毎服一二錢將朴連同生薑炒令紫色入香薷水¶
　酒各一錢煎冷服¶
金匱加減腎氣丸　治脾腎虚腰重脚腫小便不利或¶
<pb:KR3e0070_WYG_053-30a>¶
　肚腹腫脹四肢浮腫或喘急痰盛已成蠱者此症多¶
　因脾胃虚弱治失其宜元氣復傷而變者非此藥不¶
　救¶
　　白茯苓(三/兩)附子(炮五/錢)川牛膝　肉桂　澤瀉　車¶
　　前子　山茱萸　山藥　牡丹皮(各一/兩)熟地黄(四/兩)¶
　　(搯碎酒/拌杵膏)¶
　右為末和地黄膏加煉蜜杵丸桐子大毎服一二十¶
　丸空心米湯下¶
<pb:KR3e0070_WYG_053-30b>¶
五色丸　治五癎¶
　　朱砂　真珠(各五/錢)水銀　䧺黄(各一/兩)黑鉛(三兩同/水銀結)¶
　　(成/砂)¶
　右為末煉蜜丸麻子大毎服三四丸煎金銀薄荷湯¶
　下¶
　愚按前症有因驚因風因食之不同雖痰迷心竅然¶
　當補脾氣為主¶
斷癎丹　治癎差後變症不止¶
<pb:KR3e0070_WYG_053-31a>¶
　　黄茋(蜜/炙)鈎藤鈎　細辛　甘草(炙各/五錢)蛇退(三寸/酒炙)蝉¶
　　蜕(去土/四箇)牛黄(一字/另研)¶
　右為末煑棗肉為丸麻子大毎服五七丸人參煎湯¶
　下¶
宣風散　治驚風¶
　　檳榔(二/箇)陳皮　甘草(各五/錢)牽牛(四兩半/生半炒)¶
　右為末毎服三五分蜜湯調下¶
　愚按肝氣為陽為火肝血為隂為水故肝氣熱則生¶
<pb:KR3e0070_WYG_053-31b>¶
　風風熱搏則驚搐而肝血必損也然有餘當認為不¶
　足若屢服利驚宣風之劑未免虧損脾胃以成慢驚¶
　矣慎之¶
褊銀丸　治風涎膈熱及乳食不消腹脹喘促¶
　　巴豆　水銀(各五/錢)麝香(五分/另研)黑鉛(二錢半/水銀煎)京墨(八/錢)¶
　　(火燒醋/淬研)¶
　右為末陳米粥丸菉豆大毎服二三丸煎薄荷湯下¶
　愚按前方治癲癎驚搐消積下痰之藥也其用牽牛¶
<pb:KR3e0070_WYG_053-32a>¶
　巴豆等盖以痰飲癖積結聚堅固非此不能除故潔¶
　古先生云為斬關奪旗之將形病俱實者用之誠有¶
　回生起死之功必須詳審不可輕率¶
牛黄丸　治驚熱消積疳¶
　　雄黄(研水/飛)牽牛(各一/錢)天竺黄(二/錢)¶
　右為末麵糊丸粟米大毎服五七丸薄荷水下¶
紫霜丸　治驚積¶
　　代赭石(二錢/水飛)杏仁(卄一箇/去皮尖)巴豆(二十一粒/去皮心膜)¶
<pb:KR3e0070_WYG_053-32b>¶
　右為末飯丸粟米大毎服五七丸煎皂角仁湯下¶
利驚丸　治急驚¶
　　天竺黄(二/錢)輕粉　青黛(各一/錢)黑牽牛(炒五/錢)¶
　右為末煉蜜丸豌豆大毎歳一丸薄荷水化下¶
白餅子　治腹中有癖但飲乳𠻳而吐痰涎¶
　　滑石　輕粉　半夏(湯浸/焙)南星(各一/錢)巴豆(二十四/粒去皮)¶
　　(膜水煑/另研)¶
　右為末糯米飯丸菉豆大捻作餅毎服二三餅煎䓤¶
<pb:KR3e0070_WYG_053-33a>¶
　白湯下¶
　薛按前四方乃斬關奪門起死囘生之重劑也必審¶
　形病俱實方可施之恐至失手命在反掌經云邪之¶
　所凑其氣必虚留而不去其病乃實實者病氣實而¶
　形氣則虛也東垣先生云形病俱實者當瀉不當補¶
　形病俱虚者當補不當瀉治者審焉¶
凉驚丸　治驚疳¶
　　龍膽草(炒/焦)防風　青黛(各三/錢)鈎藤鈎(二/錢)黄連(炒錢/二分)¶
<pb:KR3e0070_WYG_053-33b>¶
　　龍腦(一/錢)牛黄　麝香(各二/分)¶
　右為末麵糊丸粟米大毎服十丸煎金銀花湯下¶
　薛按前丸心肝二經清熱袪風化痰散氣之寒劑葢¶
　疳者津液乾涸之症不宜多服恐傷胃氣無以滋腎¶
　水生肝血也¶
羌活膏　治脾虚肝熱熱盛生風或吐瀉或誤藥變為¶
　慢驚之症¶
　　羌活　川芎　人參　白附子(炮各/五錢)赤茯苓(五/錢)天¶
<pb:KR3e0070_WYG_053-34a>¶
　　麻(一/兩)白殭蠶(酒/炒)白花蛇(酒浸/焙乾)乾蝎(炒去/毒)雄黄　辰¶
　　砂(另研各/一分)附子(炮/)防風　麻黄(去/節)肉豆蔲　雞舌¶
　　香　藿香葉　沉香　木香(各二/錢)輕粉　珍珠¶
　　牛黄(各錢/五分)龍腦(二/分)麝香(一錢各/另研)¶
　右為末煉蜜丸豆大毎服一二丸薄荷湯化下¶
　薛按前方藥味雜亂果脾氣虚而成慢驚者當審用¶
　之恐發散真氣重損陰血故也¶
抱龍丸　治傷風温疫身熱昏睡風熱痰實壅𠻳又治¶
<pb:KR3e0070_WYG_053-34b>¶
　驚風潮搐及蠱毒中暑¶
　　雄黄(二錢/五分)　　辰砂(五錢/另研)　　天竺黄(一两/)¶
　　牛膽南星(四/两)　麝香(五分/另研)¶
　右為末甘草湯丸皂子大每服一丸白湯化下¶
　薛按前丸化痰祛邪清熱之功居多屬肝心實熱而¶
　致者用之殊效若脾肺虚弱而見昏睡痰嗽當用實¶
　鑑天麻散以調補元氣¶
小續命湯治中風不省人事涎鳴失音肢體反張或時厥冷¶
<pb:KR3e0070_WYG_053-35a>¶
　　麻黄(去節/)　　人參　　　　黄芩¶
　　川芎　　　　芍藥　　　　甘草(炒/)¶
　　杏仁(去皮/尖研)　　漢防己　　　官桂(各五/錢)¶
　　防風(七錢/五分)　　附子(炮去皮/臍二錢)¶
　右各另為末和匀毎服一錢薑棗水煎有熱減桂附¶
寳鑑天麻散　治急驚脾胃虚弱或變慢驚者¶
　　半夏(七錢/)　　天麻(二錢/五分)　　甘草(炙/)¶
　　白茯苓　　　白术(各二/錢)¶
<pb:KR3e0070_WYG_053-35b>¶
　右入生薑三錢磁器内水煑候乾為末每服一錢五¶
　分薑棗湯調下¶
釣藤鈎飲　治吐利脾胃虧損虚風慢驚¶
　　釣藤鈎(三/分)蟬殻　防風(炒/)人參　麻黃　白殭蠶¶
　　(炒/)天麻　蝎尾(去毒炒/各五錢)甘草(炙/)川芎(各二錢/五分)麝香¶
　　(一錢/另硏)¶
　右為末毎服一二錢水煎¶
　薛按慢驚之症屬脾胃虧損所致前方乃辛温散表¶
<pb:KR3e0070_WYG_053-36a>¶
　之藥而無調補之功須審用之¶
大青膏　治傷風吐瀉身温凉熱¶
　　天麻　青黛(各一/錢)白附子　乾蝎(去/毒)朱砂(五/分)天竺¶
　　黄(二/錢)麝香(二/分)烏稍蛇(肉酒/浸焙)¶
　右為末生蜜和膏毎服一豆粒許月中兒用半粒薄¶
　荷湯化服¶
　愚按大青膏乃表散之劑也必外邪藴結於肺而肺¶
　氣之未損者乃可施之况前症屬脾肺氣虚而邪之¶
<pb:KR3e0070_WYG_053-36b>¶
　所凑必以固脾胃為主否則虚虛之禍恐不能免矣¶
温白丸　治瀉泄瘦弱冷疳洞利及久病而成慢驚¶
　　天麻(五/錢)白殭蠶(炮/)白附子　乾蝎(去/毒)天南星(湯炮/焙各)¶
　　(二錢/五分)¶
　右為末麵糊丸菉豆大毎服十丸米飲下¶
　愚按前症屬脾氣虚寒無陽之症無風可散無痰可¶
　逐當兼用六君子湯十二味異功散木香散¶
參茋四聖散　治痘瘡已出至六七日不起發不成膿¶
<pb:KR3e0070_WYG_053-37a>¶
　　人參　黄茋(炒/)白术(炒/)茯苓　當歸　芍藥(炒/)川¶
　　芎(各五/分)紫草　木通　防風(各三/分)糯米(一百/粒)¶
　右作二劑水煎服¶
陳氏木香散¶
　　木香　大腹皮　人參　桂心　赤茯苓　青皮¶
　　　前胡　訶棃勒　半夏(薑/製)丁香　甘草(炙各/等分)¶
　右毎服二三錢薑水煎¶
　薛按前方若豆瘡已出未愈之間其瘡不光澤不起¶
<pb:KR3e0070_WYG_053-37b>¶
　發不紅活五七日内泄瀉作渇或肚腹作脹氣促作¶
　喘或身雖熱而腹脹足指冷或身熱作渇或驚悸腹¶
　脹或汗出不止或寒戦咬牙瘡不結痂此皆脾胃虛¶
　寒津液衰少急用此藥治之若誤認為實熱用寒凉¶
　之藥及飲蜜水生冷𤓰果之類必不治¶
十二味異功散¶
　　木香(二錢/半)官桂(二/錢)當歸(三錢/半)茯苓　白术(各二/錢)人¶
　　參　陳皮　厚朴(薑/製)半夏(薑/製)丁香(各二/錢半)肉豆蔲(二/錢)¶
<pb:KR3e0070_WYG_053-38a>¶
　　(半/)附子(炮一/錢半)¶
　右毎服二三錢薑棗水煎¶
　薛按前方若痘瘡不光澤不起發不紅活不結靨謂¶
　之表裏俱虚宜用此藥治之若悶亂煩渇吐瀉不食¶
　腹痛腹脹痰喘氣急謂之表裏虚寒急用此藥送豆¶
　蔲丸或十日至十一日當靨不靨煩渇咬牙手足並¶
　冷飲沸湯而不知熱此陽虚脱陷急用此湯救之亦¶
　有復生者¶
<pb:KR3e0070_WYG_053-38b>¶
百祥丸　治痘瘡黑陷及𠻳而吐青綠水¶
　　紅芽大㦸(隂乾漿水煑軟去/骨復入元汁中煮)¶
　右焙乾為末水丸粟米大毎服十丸赤脂麻湯下¶
　薛按前方治痘瘡黑陷耳骨冷咬牙吐瀉者乃脾土¶
　虚敗寒水反侮歸腎之惡候也用百祥丸瀉之急以¶
　四君子加丁香陳皮木香厚朴炮薑以温補脾土身¶
　熱飲水黑陷復起十救一二葢此症因脾土虚敗寒¶
　水乗侮陳文秀先生云若治寒水於既侮之後何不¶
<pb:KR3e0070_WYG_053-39a>¶
　保脾土於未敗之先此發前人之未發况前藥必耤¶
　脾胃之氣連及於腎而纔瀉之吾恐胃氣先傷而莫¶
　能及然非錢公之眀見不敢投非古昔之元氣不敢¶
　用治者慎焉¶
牛李膏　治痘瘡黑陷¶
　　牛李子¶
　右杵汁石器内熬膏毎服皂子大煎杏膠湯化下¶
雄黄散　治痘後牙齦生疳蝕瘡¶
<pb:KR3e0070_WYG_053-39b>¶
　　雄黄(一/錢)銅緑(二/錢)¶
　右同研細量瘡大小乾糝其上¶
化毒丹　治胎毒及痘後頭面生瘡眼目腫痛¶
　　生地黄　熟地黄　天門冬　麥門冬　𤣥參(各/三)¶
　　(兩/)甘草　甜硝(各二/兩)青黛(一兩/五錢)¶
　右為末煉蜜丸芡&KR2521;大毎服一丸白湯化下¶
　薛按前方生血凉血解毒寒中之劑用之得宜殊有¶
　良驗¶
<pb:KR3e0070_WYG_053-40a>¶
括蔞湯　治慢驚¶
　　括蔞根(二/錢)白甘遂(一/錢)¶
　右慢火炒黄為末毎服二三分煎薄荷麝香湯下¶
　薛按徐用誠云錢氏治慢驚用括蔞湯恐傳寫誤耳¶
　葢驚主風木甲木屬陽病急易治乙木屬隂病緩難¶
　治况小兒五臓之氣未實神氣未完而自病慢驚之¶
　症非病後及吐瀉脾胃虚損而得者慎勿用此峻厲¶
　之劑¶
<pb:KR3e0070_WYG_053-40b>¶
温驚丸　治慢驚風症¶
　　朱砂(一錢/五分)天竺黄(五/錢)龍腦(一/錢)紫臙脂(一/錢)牛膽南星¶
　　(四/兩)¶
　右各另為末用黄牛膽汁丸芡&KR2521;大毎服半丸砂糖¶
　湯化下¶
　薛按慢驚屬脾胃無陽肝木所勝之寒症故用温驚¶
　丸以温之但所用之藥乃辛散陽氣袪逐痰涎治者¶
　審之¶
<pb:KR3e0070_WYG_053-41a>¶
人參理中丸　治中氣虚熱¶
　　人參　白术(炒/)甘草(炙各/等分)¶
　右為末薑汁糊丸菉豆大毎服二三十丸白湯下¶
調中丸　治脾胃虚寒¶
　　白术　人參　甘草(炒各/五錢)乾薑(四錢/炮)¶
　右為末用蜜丸菉豆大毎服二三十丸白湯下¶
　薛按前二方本經自病之藥即人參理中丸也若腎¶
　水侮土而虚寒者當加半夏茯苓陳皮或嘔吐更加¶
<pb:KR3e0070_WYG_053-41b>¶
　藿香泄瀉加木香¶
張氏温脾散　治脾胃虧損腹脇虚脹乳食不進困倦¶
　無力¶
　　訶子肉　人參(各七/錢)白术　木香　桔梗　茯苓¶
　　　藿香　陳皮　黄茋(各五/錢)甘草(炙二/錢半)¶
　右毎服二三錢薑棗水煎¶
　薛按前方治脾肺虚弱之症若肺病已去前症未已¶
　但用六君子湯以調補脾胃¶
<pb:KR3e0070_WYG_053-42a>¶
歸脾湯　治乳母脾經氣鬱致兒為患¶
　　人參　白术　茯神　黄茋　龍眼肉(各二/錢)逺志¶
　　(一/錢)酸棗仁　木香　甘草(炙三/分)¶
　右薑棗水煎服加柴胡山梔名加味歸脾湯¶
越鞠丸　治乳母六鬱傳兒為患或胸滿吐酸齒痛瘡¶
　疥等症¶
　　蒼术　神麯(炒/)香附子　山查　山梔(炒/)撫芎¶
　　麥芽(炒各/等分)¶
<pb:KR3e0070_WYG_053-42b>¶
　右為末水調神麯糊丸桐子大毎服二三十丸白滚¶
　湯下子母並服¶
清心丸　治驚熱煩躁¶
　　人參　茯神　防風　朱砂　柴胡(各二/錢)金箔(三/十)¶
　　(片/)¶
　右為末煉蜜丸桐子大毎服一二丸竹瀝調下¶
安神丸　治邪熱驚啼心肝壯面黄頰赤¶
　　牙硝　白茯苓　乾山藥　麥門冬(去心/焙)寒水石¶
<pb:KR3e0070_WYG_053-43a>¶
　　　甘草(各五/錢)朱砂(一/兩)龍腦(二分/半)¶
　右為末煉蜜丸芡&KR2521;大毎服半丸砂糖水化下¶
　薛按前方降火化痰辛散寒凉之劑不宜過服恐反¶
　傷脾胃也若睡中驚悸不安宜用秘旨安神丸若因¶
　乳母脾氣鬱熱致兒為患者宜用加味逍遥散若因¶
　乳母怒氣肝經發熱致兒為患者宜用加味小柴胡¶
　湯若因乳母飲酒胃經發熱致兒為患者宜用葛花¶
　解酲湯¶
<pb:KR3e0070_WYG_053-43b>¶
　右為末毎服二錢薑棗水煎¶
六神散　治面青啼哭口出氣冷或泄㵼不乳¶
　　人參　山藥　白术(各五/錢)甘草(二/錢)白茯苓　扁荳¶
　　(各一/兩炒)¶
　右為末毎服一錢薑棗水煎¶
當歸散　治夜啼不乳¶
　　當歸　白芍藥　人參(各二/錢半)甘草(炙一錢/二分)桔梗¶
　　陳皮(各一/錢)¶
<pb:KR3e0070_WYG_053-44a>¶
　右為末毎服一二錢水煎灌之¶
蝉蜕鈎藤散　治肚疼驚啼¶
　　鈎藤　天麻　茯苓　川芎　白芍(各一/錢)¶
　右毎服一錢燈心水煎¶
羚羊角丸　治行遲¶
　　羚羊角(鎊/)生地黄(焙/)酸棗仁　虎脛骨(醋炙/黄)白茯¶
　　苓(各五/錢)肉桂　防風　當歸　黄茋(各/錢)¶
　右為末煉蜜成劑毎服一皂子大白湯化下¶
<pb:KR3e0070_WYG_053-44b>¶
葛花解醒湯　治乳母酒後乳兒遺熱為患¶
　　白荳蔲　砂仁　葛花(各五/錢)乾生薑　白术　澤¶
　　瀉　神麯(炒各/二錢)白茯苓　陳皮　人參　猪苓(各/一)¶
　　(錢/半)木香(五/分)青皮(三/錢)¶
　右為末毎服二錢白湯調服¶
　薛按前湯氣味辛散不得已而用之耳葢酒病服之¶
　雖效頻服則隂損元氣折人長命可不慎哉¶
花大膏　治夜啼¶
<pb:KR3e0070_WYG_053-45a>¶
　　燈花(一/顆)¶
　右塗乳上令兒吮之¶
　薛按前症有因停乳腹痛者有因隂盛發躁者有因¶
　寒盛腹痛者有因乳母鬰悶怒氣傳兒者有因乳母¶
　停滯傳兒者治法説見本論¶
鈎藤飲　治夜啼¶
　　鈎藤鈎(二/半)　茯神　茯苓　川芎　木香　當歸¶
　　(各一/錢)甘草(五/分)¶
<pb:KR3e0070_WYG_053-45b>¶
菖蒲丸　治心氣不足不能言語¶
　　人參(五/錢)丹參(二/錢)石菖蒲　赤石脂(各三/錢)天門冬¶
　　麥門冬(各去心/一兩焙)¶
　右為末蜜丸菉豆大毎服十丸若病後腎虚不語宜¶
　服地黄丸¶
止汗散　治睡而自汗¶
　　故蒲扇(燒/)¶
　右為末毎服三錢温酒調下¶
<pb:KR3e0070_WYG_053-46a>¶
香𤓰丸　治遍身汗出¶
　　胡黄連　川大黄(煨/)柴胡　鼈甲(醋炙/黄)黄柏　黄¶
　　連　蘆薈　青皮(各三/分)¶
　右為末將黄𤓰一箇去穰納藥煨熟杵和麵糊丸菉¶
　荳大毎服三五丸新水下¶
　薛按自汗屬陽虚盗汗屬隂虚若心經血虚用團參¶
　湯腎經虚熱用地黄丸血氣虚用人參養榮湯之類¶
　胃氣虚用六君子湯或用一味白术炒為末以浮麥¶
<pb:KR3e0070_WYG_053-46b>¶
　炒濃煎湯調服¶
當歸六黄湯　治血氣不足虚火内動盜汗不止¶
　　當歸　熟地黄　黄茋(炒/)黄柏(已下俱/炒黑)黄芩　黄¶
　　連　生地黄(各等/分)¶
　右毎服二錢水煎¶
團參湯　治心血虚熱自汗盜汗¶
　　人參　當歸(各等/分)¶
　右用猪心一片毎服三錢水煎服¶
<pb:KR3e0070_WYG_053-47a>¶
茋附湯　治稟賦氣虚陽弱自汗不止肢體倦怠或大¶
　病後陽氣虧損並急服之多有生者¶
　　黄茋(蜜/炙)附子(炮等/分)¶
　右毎服一錢薑水煎¶
參附湯　治稟賦不足上氣喘急自汗盜汗或病久陽¶
　氣脫陷急宜服之¶
　　人參(一/錢)附子(炮一/兩)¶
　右毎服一錢薑水煎¶
<pb:KR3e0070_WYG_053-47b>¶
人參養榮湯　治脾肺俱虚發熱惡寒肢體瘦倦食少¶
　作瀉或久病虚損口乾食少欬而下痢驚熱自汗¶
　　白芍(一錢/五分)人參　陳皮　黄茋(蜜/炙)桂心　當歸¶
　　白术(炒/)甘草(炙各/一錢)熟地黄　五味子(杵炒各/七分)逺志¶
　　(五/分)¶
　右毎服二三錢薑棗水煎¶
玉露散　治傷熱吐㵼黄色¶
　　石膏(煆/)寒水石(各五/錢)甘草(二錢/五分)¶
<pb:KR3e0070_WYG_053-48a>¶
　右為末毎服五分白湯調下¶
　薛按前症若飲食如常作渇飲冷屬胃經實熱宜用¶
　此藥若食少體倦或善噫㵼黄此脾虚色陷也宜用¶
　六君子加柴胡升麻若㵼而變青更兼腹脹或善怒¶
　此脾虚肝所乗也宜用前湯更加木香¶
木𤓰丸　治生下吐¶
　　木𤓰　麝香　膩粉　木香　檳榔(各等/分)¶
　右為末麵糊丸黍米大毎服一二丸甘草湯化下¶
<pb:KR3e0070_WYG_053-48b>¶
　薛按前症多因姙娠胃經有熱或鬰痰所致當審其¶
　母而兼治之¶
塗顋法¶
　　麝香　牛黄　青黛(各二/分半)蝎尾(去毒一/分半)薄荷(二/分)¶
　右為末生棗肉杵膏塗帛上貼顋中以手烘熱頻熨¶
　之¶
　薛按前法辛凉發散開竅袪風之劑當審用之余毎¶
　以葱頭三五莖細切擂爛攤紙上以兩掌䕶熱貼顋¶
<pb:KR3e0070_WYG_053-49a>¶
　門良久其邪即解諸病自退乃去其葱却以段帛寸¶
　餘塗糊仍貼顋門䕶之春夏常用絹帛秋冬用紵絲¶
　以䕶貼之永無傷風之患亦因有母病致兒發搐者¶
　治驗見前¶
浴體法　治胎肥胎熱胎怯¶
　　麝香(二半/分)天麻(二/錢)白&KR0552;　烏蛇肉(酒浸/焙)青黛(各三/錢)¶
　　蝎尾(去/毒)朱砂(各五/分)¶
　右為末桃枝一握水煎浴之勿浴背¶
<pb:KR3e0070_WYG_053-49b>¶
　薛按前法乃開發腠理疏泄陽氣若小兒所稟虚怯¶
　或姙母所致各説見本論¶
神效當歸膏　治跌撲湯火等瘡不問已潰未潰¶
　　當歸　黄蠟　生地(各一/兩)麻油(六/兩)¶
　右先將當歸地黄入油煎黑去查入蠟熔化候冷攪¶
　匀即成膏矣¶
砭法　治丹毒赤色逰走不定以口吮毒聚在一處用¶
　細磁器撃碎取有鋒芒者一塊以筯劈開頭尖夾之¶
<pb:KR3e0070_WYG_053-50a>¶
　用線縛定兩指輕撮筋稍令磁&KR0621;正對聚處懸寸許¶
　再用筋一根頻撃筋頭令毒血遇刺皆出毒入腹者¶
　不救症輕者止用口吮出毒用藥敷之如患在頭額¶
　不用砭法止宜用卧針倒挑患處以出毒血其赤自¶
　退¶
製附子法¶
　取附子重一兩三四錢有蓮花瓣頭圓底平者先備¶
　童便五六碗將附子放在竈上煙櫃中良久乗熱投¶
<pb:KR3e0070_WYG_053-50b>¶
　入童便浸五七日候潤透掲去皮切四塊仍浸二三¶
　日用粗紙數層包之浸濕埋灰火半日取出切片檢¶
　視有白星者仍用瓦上炙熟至無白星為度如急用¶
　切作大片用童便煮二三沸熱瓦焙熟即可用¶
　¶
　¶
　¶
　薛氏醫案卷五十三¶
