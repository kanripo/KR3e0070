# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.531798
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷五十八
<pb:KR3e0070_WYG_058-1a>¶
欽定四庫全書¶
　薛氏醫案卷五十八¶
　　　　　　　　　　　　　明　薛已　訂¶
　　保嬰撮要五¶
　　　鶴膝行遲¶
錢仲陽云鶴膝者乃禀受腎虚血氣不充致肌肉瘦薄¶
骨節呈露如鶴之膝也行遲者亦因禀受肝腎氣虚肝¶
主筋腎主骨肝藏血腎藏精血不足則筋不榮精不足¶
<pb:KR3e0070_WYG_058-1b>¶
則骨不立故不能行也鶴膝用六味地黄丸加鹿茸以¶
補其血氣血氣既充則其肌肉自生行遲用地黄丸加¶
牛膝五加皮鹿茸以補其精血精血旣足則其筋骨自¶
堅凡此皆肝腎之虚也虚而熱者用六味地黄丸虚而¶
寒者用八味丸若手拳攣者用薏苡仁丸足拳攣者用¶
海桐皮散脾胃虧損腎臟虚弱寒邪所乗而膝漸腫者¶
佐以補中益氣湯及大防風湯¶
　　治驗¶
<pb:KR3e0070_WYG_058-2a>¶
　一小兒體瘦腿細不能行齒不堅髪不茂属足三隂¶
　經虚也用六味丸補中益氣湯服年餘愈¶
　一小兒六嵗靣色㿠白眼白睛多久患下痢忽聲音¶
　不亮腿足無力先用四神丸止其痢後用地黄丸加¶
　牛膝五加皮鹿茸補其腎兩月餘漸能行半載後其¶
　聲響亮後停食另用消食丸連瀉五七次去後益頻¶
　五更侵晨為甚聲音復瘖歩履復難而腿足作痛仍¶
　服前丸兼補中益氣湯而愈¶
<pb:KR3e0070_WYG_058-2b>¶
　一小兒七嵗左腿自膝下至脛細小行歩無力用地¶
　黄丸加鹿茸五味子牛膝為主佐以補中益氣湯半¶
　載腿膝漸強而能歩畢姻後其腿内熱足心如炙唾¶
　痰口渇余謂當補脾腎不信另用滋隂丸痰熱益甚¶
　服四物黄栢知母之類飲食日少服二陳青皮枳殻¶
　之類胸滿吐血服犀角地黄湯唾血不時大便頻數¶
　復請視仍泥實火余辭不能治略服犀角地黄湯而¶
　唾血益甚不時發熱後復懇治余曰兩足心熱唾痰¶
<pb:KR3e0070_WYG_058-3a>¶
　口乾腎虛水泛也飲食少思胸膈痞滿唾血不止脾¶
　虛失攝也晝發夜伏夜作晝止不時而熱無根虚火¶
　也遂用四君子及八珍湯地黄丸間服而愈¶
四神丸　治脾虛胃弱大便不實飲食不思或泄利腹¶
　痛等症(方見驚瀉/)¶
薏苡仁丸　治禀受肝氣怯弱致兩膝攣縮兩手伸展¶
　無力¶
　　當歸(焙/)秦芁　薏苡仁　酸&KR0037;仁　防已　羌活¶
<pb:KR3e0070_WYG_058-3b>¶
　　(各一/兩)¶
　右為末煉蜜丸鷄豆大每服一丸麝香荆芥湯下¶
海桐皮散　治禀受腎氣不足血氣未榮脚指拳縮不¶
　能伸展¶
　　海桐皮　牡丹皮　當歸(酒/浸)熟地黄　牛膝(酒浸/各一)¶
　　(兩/)山茱萸　補骨脂(各五/錢)¶
　右為末每服一錢葱白煎湯食前服¶
五加皮散　治四五嵗不能行¶
<pb:KR3e0070_WYG_058-4a>¶
　　真五加皮　川牛膝(酒浸/二日)木𤓰乾(各等/分)¶
　右為末每服二錢空心米湯調下一日二服服後再¶
　用好酒半盞與兒飲之仍量兒大小¶
益氣養榮湯　治氣血損傷四肢頸項等處患腫不問¶
　輭硬赤白痛否日晡發熱或潰而不斂者並宜服之¶
　　人參　茯苓　陳皮　貝母　香附　當歸(酒/拌)川¶
　　芎　黄茋(塩水/拌炒)熟地黄(酒/拌)芍藥(炒各/五分)甘草(炙/)桔梗¶
　　(炒/)柴胡(各三/分)白术(炒一/錢)¶
<pb:KR3e0070_WYG_058-4b>¶
　右薑水煎服大人倍用¶
八珍湯(即四君四物二湯四物/見急驚四君見内釣)¶
四神丸(方見驚瀉/)¶
六味丸¶
八味丸(即六味丸加肉桂/附子二方見腎臟)¶
消食丸(方見嘔吐乳/)¶
補中益氣湯(方見虚羸/)¶
大防風湯(方見鶴膝癰/)¶
<pb:KR3e0070_WYG_058-5a>¶
四君子湯(方見内釣/)¶
　　　齒遲¶
經云齒者腎之標骨之餘也小兒禀受腎氣不足腎主¶
骨髓虛則髓脉不充腎氣不能上營故齒遲也用地黄¶
丸主之¶
　　治驗¶
　一小兒三歲言歩未能齒髪尤少體瘦艱立發熱作¶
　渇服肥兒丸不應余曰此腎虚疳症也蓋肥兒丸脾¶
<pb:KR3e0070_WYG_058-5b>¶
　胃經之藥久服則腎益虚其疳益甚不信牙髪漸落¶
　余用地黄丸加鹿茸五味子半載而元氣壯健¶
　一小兒體瘦腿細行歩艱辛齒不堅固髪稀短少用¶
　六味地黄丸補中益氣湯年餘諸症悉愈形體壯實¶
芎藭散　治齒生遲或齒嚼物少力¶
　　芎藭　生地黄　山藥　當歸　芍藥(炒/)甘草(各/等)¶
　　(分/)¶
　右各另為末每服二錢白湯調¶
<pb:KR3e0070_WYG_058-6a>¶
地黄丸(方見腎臟/)¶
補中益氣湯(方見虚羸/)¶
　　　咬牙¶
夫齒属足少隂腎經牙牀属手足陽明經小兒寤寐不¶
時咬牙其所致之經不同或本於心經之熱或本於肝¶
經之熱或本於脾肺腎經之熱若發熱飲水呌哭而搐¶
者心經實熱也睡困驚悸合靣而卧者心經虛熱也靣¶
青目劄呵欠項强煩悶者肝經實熱也手尋衣領及亂¶
<pb:KR3e0070_WYG_058-6b>¶
捻物者肝經虛熱也發搐目青靣赤肝經風熱也煩悶¶
喘促見於申酉時者肺經熱也胸滿氣急喘嗽上氣肺¶
感風寒也見於亥子丑時者腎經熱也眼目畏明及無¶
睛光或解顱下竄胎禀腎虛也飲水口中氣熱胃經實¶
熱也飲湯口中氣冷胃經虛熱也發搐呵欠靣黄脾虛¶
發驚也心經實熱用瀉心湯虚熱用導赤散肝經實熱¶
先用柴胡清肝散治肝火後用六味丸生肝血肝經風¶
熱亦用前藥虛熱則用六味丸肺經實熱用瀉白散虛¶
<pb:KR3e0070_WYG_058-7a>¶
熱用保肺湯腎經實熱用六味丸減茱萸二兩以生地¶
易熟地虚用地黄丸胃經實熱用瀉黄散虛用異功散¶
脾虛發驚用五味異功散若乳母多食膏粱厚味致兒¶
咬牙者用清胃散¶
　　治驗¶
　一小兒七歲素喜食甘味兩手發熱夜睡咬牙用瀉¶
　黄散而愈後不守戒仍作用大黄等藥前症益甚更¶
　滯頥弄舌手足冷余謂此脾胃復傷而虛甚也用六¶
<pb:KR3e0070_WYG_058-7b>¶
　君子加柴胡升麻治之漸愈又用五味異功散加柴¶
　胡升麻而痊¶
　一小兒靣素痿黄或時變青飲食過多睡而咬牙服¶
　尅伐之劑口舌生瘡大便泄青發搐痰盛唇青手冷¶
　用六君加木香柴胡升麻數劑而安但飲食後腹膨¶
　作噯用四君子湯為細末不時煨薑湯調服少許月¶
　餘而痊¶
　一小兒十五嵗盗汗靣赤睡中咬牙自服清胃散前¶
<pb:KR3e0070_WYG_058-8a>¶
　症益甚更遺精晡熱口乾倦怠余用六味地黄丸補¶
　中益氣湯而痊¶
　一小兒十四嵗素食膏粱炙&KR1020;睡中咬牙此脾胃積¶
　熱先用清胃散及二陳黄連山查犀角各數劑間服¶
　補中益氣湯而愈¶
　一女子十四嵗發熱作渇月經先期睡中咬牙此肝¶
　脾二經虚熱也用加味逍遥散而安後因怒前症俱¶
　作用柴胡梔子散而瘥¶
<pb:KR3e0070_WYG_058-8b>¶
　一小兒夜間咬牙或盗汗或便血審其母懷抱鬱結¶
　又兼便血用加味歸脾湯加味逍遥散與母兼服其¶
　子亦愈¶
　一小兒因母食膏粱醇酒睡中咬牙或時鼻䘐右腮¶
　鼻凖色赤先用加味清胃散加味逍遥散與母服兒¶
　亦愈¶
　一小兒病後不語睡中咬牙驚悸飲水困倦少食用¶
　化痰鎮驚等藥益甚余謂属心脾腎隂虚用六味地¶
<pb:KR3e0070_WYG_058-9a>¶
　黄丸為主佐以五味異功散秘㫖安神丸諸症&KR0592;愈¶
　一小兒感冐風邪咳嗽喘逆不時咬牙右腮色赤此¶
　肺經客熱用潔古黄蓍湯一劑而痊後因停食腹脹¶
　咳嗽鼻塞咬牙用六君子湯加桔梗桑皮杏仁一劑¶
　而愈¶
　一小兒咬牙審知因母大怒先用小柴胡湯加山梔¶
　牡丹皮治之母子並愈¶
潔古黄茋湯¶
<pb:KR3e0070_WYG_058-9b>¶
　　人參　黄茋　茯苓　白术　芍藥(各一/錢)乾薑¶
　　陳皮　藿香(各五/分)¶
保肺湯(方見傷風咳嗽/)¶
柴胡梔子散¶
柴胡清肝散(二方見發熱/)¶
補中益氣湯(方見虚羸/)¶
小柴胡湯(方見痙症/)¶
二陳湯(方見寒吐/)¶
<pb:KR3e0070_WYG_058-10a>¶
瀉黄散(方見脾臟/)¶
瀉心湯¶
導赤散¶
秘㫖安神丸(三方見心臟/)¶
瀉白散(方見肺臟/)¶
地黄丸(方見腎臟/)¶
六君子湯¶
歸脾湯¶
<pb:KR3e0070_WYG_058-10b>¶
四君子湯¶
加味逍遥散¶
清胃散¶
異功散(六方見内釣/)¶
　　　語遲¶
錢氏云心之聲為言小兒四五歲不能言者由姙母卒¶
有驚動邪乗兒心致心氣不足故不能言也有禀父腎¶
氣不足而言遲者有乳母五火遺熱閉塞氣道者有病¶
<pb:KR3e0070_WYG_058-11a>¶
後津液内亡㑹厭乾涸者亦有脾胃虛弱清氣不升而¶
言遲者心氣不足用菖蒲丸腎氣不足用羚羊角丸閉¶
塞氣道用加味逍遥散津液内亡用七味白术散脾胃¶
虚弱用補中益氣湯¶
　　治驗¶
　一小兒言遲泄瀉聲音不亮雜用分利清熱等劑喉¶
　音如瘂飲食少思朝用地黄丸加五味子夕用補中¶
　益氣湯其瀉漸止遂専服前丸兩月喉音漸響¶
<pb:KR3e0070_WYG_058-11b>¶
　一小兒白睛多瀉後喉瘖口渴兼吐大便不實朝夕¶
　服地黄丸而痊後患瀉喉復瘖仍服前丸而愈此皆¶
　禀賦腎氣不足故用是藥¶
　一小兒五歲不能言咸以為廢人矣但其形色悉属¶
　肺腎不足遂用六味地黄丸加五味子鹿茸及補中¶
　益氣湯加五味子兩月餘形氣漸健將半載能發一¶
　二言至年許始音聲如常¶
菖蒲丸　治心虛語遲¶
<pb:KR3e0070_WYG_058-12a>¶
　　石菖蒲　丹參(各一/錢)赤石脂(三/錢)人參(半/兩)天門冬(去/心)¶
　　(焙一/錢)¶
　右為末煉蜜丸麻子大食後温水服二三十丸¶
羚羊角丸　治行遲¶
　　羚羊角(鎊/)生地黄(焙/)酸&KR0037;仁　虎脛骨(醋炙/黄)白茯¶
　　苓(各五/錢)肉桂　防風　當歸　黄茋(各二錢/五分)¶
　右為末煉蜜成劑每服一皁子大白湯化下¶
七味白术散(方見腹痛/)¶
<pb:KR3e0070_WYG_058-12b>¶
補中益氣湯(方見虚羸/)¶
六味地黄丸(方見腎臟/)¶
加味逍遥散(方見内釣/)¶
　　　瘖¶
經云舌者音聲之機也喉者音聲之闗也小兒卒然無¶
音者乃寒氣客於㑹厭則厭不能發發不能下致其門¶
闔不致故無音也若咽喉音聲如故而舌不能轉運言¶
語則為舌瘖此乃風冷之邪客於脾之絡或中於舌下¶
<pb:KR3e0070_WYG_058-13a>¶
亷泉穴所致也蓋舌乃心之苖心發聲為言風邪阻塞¶
其經絡故舌不能轉運也若舌本不能轉運言語而喉¶
中聲嘶者則為喉瘖此亦為風冷所客使氣道不通故¶
聲不得發而喉無音也然或風痰阻塞或因心經氣虚¶
或因脾之脉絡受風或因風痰滯於脾之絡或因脾氣¶
不足或胃中清氣不升皆足以致瘖大抵此症亦有禀¶
父腎氣不足不能言者有乳母五志之火遺兒薰閉清¶
道不能言者或兒病津液耗損㑹厭乾涸不能言者或¶
<pb:KR3e0070_WYG_058-13b>¶
腎氣不充虛火上炎傷肺不能言者有驚風中風不能¶
言者若遺熱與津液耗者用七味白术散清氣不升者¶
用補中益氣湯禀腎不足與虚火傷肺者用六味地黄¶
丸若仰首咳嗽肢體羸瘦目白睛多或兼解顱呵欠咬¶
牙等症悉属腎虚非地黄丸不能救也¶
　　治驗¶
　一小兒靣色目睛多白兩足脛常熱所患之症悉属¶
　腎虚畢姻後唾痰口乾頭運久瀉忽然失音先君云¶
<pb:KR3e0070_WYG_058-14a>¶
　此亦腎虚也用補中益氣湯八味四神二丸補之尋¶
　愈¶
　一小兒亦靣色目睛多白大便頻泄侵晨作瀉肌體¶
　骨立食少唾痰先君謂腎氣不足之故不信後加頭¶
　運聲瘖足脛逆冷復請治仍欲袪痰又云頭運聲瘖¶
　中氣不能上升也足脛逆冷陽氣不能充逹也遂用¶
　補中益氣湯及四神八味二丸以補命門之火而愈¶
　一小兒患泄瀉聲音不亮雜用清熱等劑聲音如瘂¶
<pb:KR3e0070_WYG_058-14b>¶
　飲食少思去後多在侵晨朝用地黄丸加五味子夕¶
　用補中益氣湯其泄&KR0592;止却専服前丸不兩月聲亮¶
　而愈¶
　一小兒目睛白多黑少吐瀉後喉瘖口渇大便不實¶
　朝夕悉服地黄丸而痊後患瀉其喉復瘖仍服前丸¶
　遂愈¶
　一小兒十一歲形羸骨立靣皎口乾白睛多而黑睛¶
　少不能頓言用六味地黄丸補中益氣湯其形漸充¶
<pb:KR3e0070_WYG_058-15a>¶
　年餘而能言¶
　一小兒解&KR0479;不言其形属腎虛而兼疳症先用六味¶
　地黄丸以補腎水又用補中益氣湯以補肺金半載¶
　漸愈年餘疳病痊而能言¶
　一小兒喉音不亮至十九歲咽仍不響靣色赤白睛¶
　多畏明畢姻後頭覺脹視物皆大作渇飲冷亦用前¶
　二藥喜其逺幃幙戒厚味二年諸症悉愈其聲響亮¶
世傳通關散治驚風愈後聲啞不能言者以大南星一¶
<pb:KR3e0070_WYG_058-15b>¶
　箇炮為末毎服二分猪膽汁調下便能言語¶
治要茯苓補心湯　治心氣不足善悲愁怒䘐血靣黄¶
　五心煩熱或咽喉痛舌本作强¶
　　茯苓(四/錢)桂心　甘草(炒各/三分)紫英石(煅/)人參(各一/錢)大¶
　　&KR0037;(二/枚)麥門冬(去心/一錢)¶
　右水煎服¶
導痰湯¶
　　半夏　南星　茯苓　陳皮(炒/)枳實(炒/)甘草(炒/)¶
<pb:KR3e0070_WYG_058-16a>¶
　右薑水煎服¶
防風散　治脾臟中風多汗惡風身體怠惰四肢不能¶
　動色微黄不嗜食舌强語澁口眼喎斜或肌膚不仁¶
　腹膨心煩翕翕發熱神思如醉其脉浮緩胸滿痰涎¶
　志意昏濁¶
　　獨活(一錢/五分)防風　茯神(去/木)人參　附子(炮去/皮臍)前胡¶
　　沙參　半夏(湯洗/七次)黄茋(炒/)旋覆花　羚羊角(鎊/)甘¶
　　草¶
<pb:KR3e0070_WYG_058-16b>¶
　右水煎服¶
半夏湯¶
　　甘草　半夏　桂枝(各等/分)¶
　右水煎細細呷之¶
鷄頭丸　治小兒諸病後不能語¶
　　雄鷄頭(一個/炙)鳴蟬(三個/炙焦)大黄(錦紋者濕/紙褁煨)甘草(炙一/兩)¶
　　木通　人參(各半/兩)當歸　黄茋　川芎　逺志(去/心)¶
　　(薑汁製/畧炒)麥門冬(去心焙/各三分)¶
<pb:KR3e0070_WYG_058-17a>¶
　右為末煉蜜丸小豆大平旦米飲下五丸日三服兒¶
　大者加之久服取効¶
射干湯　治夏秋暴寒喘咳喉啞失聲喉中如梗¶
　　半夏(五錢/湯泡)生薑(四錢/泡)杏仁(三錢去䨇/仁皮尖)射干　甘草¶
　　(炙/)紫苑　肉桂　枳實(炒/)當歸　橘皮　獨活¶
　　麻黄(去節泡/各二錢)¶
　右每二三錢水煎服¶
菖蒲丸(方見語遲/)¶
<pb:KR3e0070_WYG_058-17b>¶
錢氏全蝎散(方見偏風噤/)¶
地黄丸(方見腎臟/)¶
七味白术散(方見積痛/)¶
補中益氣湯(方見虚羸/)¶
二陳湯(方見吐&KR0938;/)¶
　　　滯頥¶
小兒滯頥者涎流出而漬於頥間也脾之液為涎由脾¶
胃虛寒不能收攝耳治用六君子湯加木香凡作渇飲¶
<pb:KR3e0070_WYG_058-18a>¶
冷者属實熱宜瀉胃火作渇飲湯者属虛熱宜補中氣¶
若脾經實熱而亷泉不能約制者用牛黄清心丸脾經¶
虛熱而亷泉不能統攝者用六君子加木香胃經實熱¶
而蟲動津液流出者用瀉黄散虛熱用五味異功散大¶
便秘結用清凉飲中氣下陷用補中益氣湯食積内熱¶
用大安丸仍叅口瘡顋腫條互覽之¶
　　治驗¶
　一小兒滯頥靣色痿黄余謂當調補中氣不信用清¶
<pb:KR3e0070_WYG_058-18b>¶
　熱之劑更加弄舌乃用五味異功散漸愈後因停乳¶
　吐㵼復作先用大安丸消其宿乳次用五味異功散¶
　補其中氣而痊¶
　一小兒滯頥靣色赤手指熱用瀉黄散一服而愈後¶
　因乳母飲酒其子復患前症用東垣清胃散加乾葛¶
　神麯麥芽母子並服而愈¶
　一小兒停食腹痛用疏導之藥痛止左項筋動口角¶
　涎流靣色痿黄肢體微腫先用六君柴胡升麻山梔¶
<pb:KR3e0070_WYG_058-19a>¶
　四劑次用異功散加升麻而痊¶
　一小兒停食腹痛服峻利之藥吐瀉自汗厥冷滯頥¶
　用六君升麻柴胡而愈¶
　一小兒十一歲滯頥兼噯氣下氣時常停食服清熱¶
　之劑大便不實小腹重墜此脾氣下陷也用六君升¶
　麻柴胡飲食漸進大便漸實又用四神丸而愈¶
　一小兒滯頥靣色白或黧腹痛手足時冷脉微細此¶
　肺腎虛寒也宜先培其脾土用温胃散二服腹痛&KR0592;¶
<pb:KR3e0070_WYG_058-19b>¶
　止又六君子湯諸症並愈後停食挾驚吐瀉發搐滯¶
　頥腹痛復作用六君加柴胡釣藤鈎四劑而痊¶
　一小兒吐舌流涎余謂心脾有熱用導赤瀉黄二散¶
　而愈後自服清熱化痰等藥更加弄舌余用異功散¶
　加釣藤鈎而安又用六君湯而愈¶
　一小兒滯頥靣色白或赤目劄咬牙此禀肝腎氣不¶
　足内熱而生虛風也用地黄丸以滋腎水異功散以¶
　補脾土而安¶
<pb:KR3e0070_WYG_058-20a>¶
　一小兒滯頥靣青手按其腹則呌痛此夾食與驚也¶
　用異功散加枳實升麻二劑而愈後又停食吐瀉滯¶
　頥發搐靣色青黄此脾虚而肝木乗之也用異功散¶
　加升麻柴胡釣藤鈎而愈¶
温胃散　治脾冷涎多流滯於頥¶
　　丁香(一/兩)人參　半夏　肉荳&KR0371;　白术　乾薑¶
　　甘草(各半/兩)¶
　右為末每服一錢薑水煎¶
<pb:KR3e0070_WYG_058-20b>¶
　愚按此方治脾胃虛寒涎流不止或嘔吐腹痛之良¶
　劑也脾氣稍温但服五味異功散¶
六君子湯¶
錢氏異功散¶
四君子湯¶
清胃散(四方見内銷/)¶
四順清凉飲¶
補中益氣湯(方見虛羸/)¶
<pb:KR3e0070_WYG_058-21a>¶
大安丸(保和丸加白/术方見虚羸)¶
瀉黄散(方見脾臟/)¶
牛黄清心丸(方見急驚/)¶
四神丸(方見驚瀉/)¶
導赤散(方見心臟/)¶
　　　腹痛¶
小兒腹痛口中氣冷不思飲食脾土虛寒也用調中丸¶
主之口中氣温大便酸臭積痛也用下積丸治之靣赤¶
<pb:KR3e0070_WYG_058-21b>¶
壯熱或手足並熱實熱也用瀉黄散瀉之靣黄微熱或¶
手足並温虛熱也用異功散補之若作渇飲湯胃氣虚¶
熱也用白术散若痛連兩脇肝木乗脾也用四君子湯¶
加柴胡芍藥若腹痛重墜脾氣下陷也用補中益氣湯¶
加升麻若手足指冷或吃逆泄瀉寒水侮土也用六君¶
炮薑肉桂不效急加附子若服尅滯之藥致腹作痛按¶
之不痛脾氣復傷也用五味異功散中脘痛者属脾少¶
腹痛者属腎按之痛者為積滯不痛者為裏虛積滯者¶
<pb:KR3e0070_WYG_058-22a>¶
消之裏虛者補之¶
　　治驗¶
　一小兒停食腹痛發熱靣赤或用養胃湯枳殻黄連¶
　山查反加腹脹午後發熱按其腹不痛此脾虛而尅¶
　伐傷之也用六君子湯數劑而瘥¶
　一小兒七嵗發熱驚悸用化痰藥反抽搐惡寒吐痰¶
　喘嗽腹痛少食用抱龍丸大便似痢寒熱徃來殊類¶
　風症余以為脾氣復損用四君子湯少加升麻柴胡¶
<pb:KR3e0070_WYG_058-22b>¶
　治之月餘而愈¶
　一小兒肚腹膨痛食後即瀉手足逆冷此脾氣虚寒¶
　也先用人參理中丸後用六君子湯而愈¶
　一小兒九嵗常患腹痛至冬月因食生冷之物其腹¶
　仍痛服理中丸之類輒效至十六嵗秋初畢姻後腹¶
　痛又作唇靣黯爪甲青余先君用八味丸補火隨愈¶
　服四兩許痛不再作至二十嵗外痛復作服前丸不¶
　應乃服附子理中湯而止仍用八味丸而安¶
<pb:KR3e0070_WYG_058-23a>¶
　一小兒腹痛吐舌流涎作渇飲冷便秘用清凉飲下¶
　之頓安余謂小兒元氣易虚易實病勢稍安不必再¶
　藥不信自用三黄丸一服果吐瀉發搐余用白术散¶
　加釣藤鈎補脾平肝而愈¶
四七氣湯　治七氣所傷痰涎結聚心腹作痛不能飲¶
　食¶
　　半夏(製焙/五兩)人參　辣桂(去皮各/一兩)甘草(半/兩)¶
　右每服三錢薑棗水煎¶
<pb:KR3e0070_WYG_058-23b>¶
指迷七氣湯　治七情相干隂陽不升降氣道壅滯攻¶
　衝作痛¶
　　青皮　陳皮　桔梗　蓬术　辣桂　益智仁(各/一)¶
　　(兩/)香附子(一兩/五錢)甘草(炙三/分)半夏(製三/分)¶
　右每服三錢薑&KR0037;水煎¶
異功散　治小兒諸般釣症角弓反張胸髙臍凸以透¶
　明没藥為末薑湯調下(方見内釣即/錢氏異功散)¶
桔梗枳殻湯　治氣壅痞結腹脇疼痛¶
<pb:KR3e0070_WYG_058-24a>¶
　　枳殻(炒/)桔梗(各二/兩)甘草(炙半/兩)¶
　右每服二三錢薑水煎¶
七味白术散　治積痛和胃氣生津液(方見積痛/)¶
　愚按前方若脾胃氣虚作渇飲湯或因吐瀉津液虧¶
　損煩渇引飲或脾胃虛弱腹脹瀉渇弄舌流涎手足¶
　指冷並宜服之以温補脾氣化生津液(方見積滯/)¶
六君子湯　治脾胃氣虚吐瀉不食肌肉消瘦或肺金¶
　虛痰嗽喘促惡寒或肝虛驚搐眩運自汗諸症並宜¶
<pb:KR3e0070_WYG_058-24b>¶
　服此以滋化源(方見内釣/)¶
瀉黄散(方見脾臟/)¶
四君子湯(方見内釣/)¶
補中益氣湯(方見虚羸/)¶
八味丸(方見腎臟/)¶
附子理中湯¶
人參理中丸(二方見冷瀉/即理中湯)¶
益黄散(方見脾臟/)¶
<pb:KR3e0070_WYG_058-25a>¶
調中丸(方見脾胃虚冷/)¶
　　　腹脹¶
東垣云寒脹多熱脹少皆主於脾胃虛者宜用六君子¶
湯若喘而氣短者脾肺氣虛也用異功散補之若服尅¶
伐之類而喘脹益甚者脾肺之氣復傷也用前湯加半¶
夏升麻若旣下而不喘則邪氣去而肺氣寜也不必用¶
藥或病久小便不利或四肢浮腫者脾肺之氣虚不能¶
通調水道也用金匱加減腎氣丸主之或手足逆冷睡¶
<pb:KR3e0070_WYG_058-25b>¶
而露睛脾胃虚寒也用六君子加炮薑手足不冷睡而¶
露睛脾胃虛弱也用六君子湯若靣色青木尅土也用¶
六君木香柴胡更當調治乳母節其飲食恐藥餌過劑¶
復傷胃氣故也¶
　　治驗¶
　一小兒腹脹靣赤痰喘大便秘壯熱飲冷此形病俱¶
　實用紫霜丸一服諸症益甚靣色&KR0592;白飲湯不絶余¶
　以為邪氣退而真氣復傷故靣白而喜湯用白术散¶
<pb:KR3e0070_WYG_058-26a>¶
　大劑煎湯令恣飲良久而睡翌日&KR0592;安¶
　一小兒傷食腹脹胸滿有痰余治以異功散而痊後¶
　復傷食腹脹兼痛或用藥下之痛脹益甚而加氣喘¶
　此脾胃傷而致肺虛也用六君子加桔梗調補而痊¶
　一小兒腹脹惡食發熱惡心症類外感余曰此飲食¶
　停滯也用保和丸一服諸症頓退惟腹脹用異功散¶
　而痊¶
　一小兒傷食腹脹服尅伐之劑小便澁滯又服五苓¶
<pb:KR3e0070_WYG_058-26b>¶
　散之類飲食漸減小便不通四肢頓腫余朝用金匱¶
　腎氣丸去附子夕用補中益氣湯而安¶
　一小兒傷風咳嗽痰湧用六君桔梗桑皮杏仁而愈¶
　復飲食停滯作瀉腹脹仍用六君山查厚朴而安後¶
　停食作嘔或用藥下之更加咳嗽余謂此属脾肺俱¶
　虛欲行調補彼以為緩乃發表尅滯前症益甚更加¶
　搖頭余用天麻散倍加釣藤鈎及異功散尋愈¶
　一小兒五歳食粽後咬牙欲吐頃間腹脹昏憒鼻青¶
<pb:KR3e0070_WYG_058-27a>¶
　黄赤此脾土傷而食厥也令用鷄翎探吐出酸物頓¶
　醒節其飲食勿藥而愈¶
　一小兒胸腹脹發熱&KR0592;悶以手按腹即哭此飲食停¶
　滯也先用保和丸一服前症即愈更加煩渇按其腹¶
　不哭此宿食去而脾胃復傷也用五味異功散加柴¶
　胡治之頓瘳¶
　一小兒腹脹大便青白腹左一塊靣色痿黄齒齦赤¶
　爛食少滯頥余用異功散調補中氣為主佐以大蕪¶
<pb:KR3e0070_WYG_058-27b>¶
　荑湯清疳治熱月餘諸症稍愈仍服異功散及蚵蟆¶
　丸外貼阿魏膏兩月塊消左脇微痛用四君子湯九¶
　味蘆薈丸而愈¶
褐子丸　治疳腫脹¶
　　蘿蔔子(一兩/微炒)陳皮　青皮(炒/)㯽榔　五靈脂　蓬¶
　　术(煨/)赤茯苓　黑牽牛(頭末各/半炒)木香(二錢/五分)¶
　右為末麵糊丸菉荳大每服十五丸紫蘇湯下¶
金匱加減腎氣丸¶
<pb:KR3e0070_WYG_058-28a>¶
　　熟地黄(八/兩)乾山藥(四/兩)山茱萸(四/兩)白茯苓　牡丹皮¶
　　澤瀉(各三/兩)肉桂　附子(炮/)車前子(炮/)牛膝(酒微炒/各一兩)¶
　右各另為末米糊丸小豆大每服三四十丸空心食¶
　前白湯下¶
紫霜丸(方見噤風/)¶
大柴胡湯(方見痙症/)¶
五苓散(方見五淋/)¶
保和丸(方見虛羸/)¶
<pb:KR3e0070_WYG_058-28b>¶
天麻散(方見百晬内嗽/)¶
大蕪荑湯¶
蚵蟆丸¶
九味蘆薈丸(三方見疳症/)¶
　　　癖塊痞結¶
錢仲陽云癖塊者僻於兩脇痞結者否於中脘此因乳¶
哺失調飲食停滯邪氣相摶而成或乳母六淫七情所¶
致古人多用尅伐痞癖旣久飲食減少脾氣必虚久而¶
<pb:KR3e0070_WYG_058-29a>¶
不愈必先以固胃氣為主使養正則積自除若欲直攻¶
其結不惟不能善消抑亦損其脾土虧凡脾土虧損必¶
變症百出矣當參各類及隨見症而主治之¶
　　治驗¶
　一小兒患痞癖服㯽榔&KR0363;术枳實黄連之類痞益甚¶
　余曰此脾經血虛痞也不可尅伐遂用六君子加當¶
　歸數劑胃氣漸復諸症漸愈乃朝用異功散加升麻¶
　柴胡夕用異功散加當歸芍藥而愈¶
<pb:KR3e0070_WYG_058-29b>¶
　一小兒素嗜肉食腹痛大便不調半載後右脇結一¶
　塊三月後左脇又結一塊腹脹食少作渇小便赤濇¶
　大便色穢又半載後頷下亦結一核妄服消塊行滯¶
　等藥而元氣益虛用四味肥兒丸五味異功散之類¶
　熱渇漸止腹脹漸可佐以九味蘆薈丸結核漸消後¶
　用四君子為主佐以四味肥兒丸之類三月餘而痊¶
　一小兒停食吐瀉後飲食不節作瀉腹痛膨脹腹中¶
　結塊作渇發熱齦爛口臭服消導尅滯之藥而前症¶
<pb:KR3e0070_WYG_058-30a>¶
　益甚形體益瘦視其靣色黄中隱青乃脾土虧損而¶
　肝木所侮也法當調補中氣兼平肝木遂用冲和湯¶
　及大蕪荑湯之類半載而愈¶
　一小兒患痞結服尅滯之藥余謂屬形病俱虚當補¶
　中氣彼不信仍行尅伐遂致虛火上炎齒齦蝕爛頷¶
　下結核余用大蕪荑湯及異功散加減用之而安¶
　一小兒患痞結久而四肢消瘦肚腹漸大寒熱嗜卧¶
　作渇引飲用白术散為主佐以四味肥兒丸月餘諸¶
<pb:KR3e0070_WYG_058-30b>¶
　症漸愈又以異功散加當歸并六味地黄丸又月餘¶
　而愈¶
　一小兒患痞結身熱如火病狀多端不可盡述朝用¶
　五味異功散夕用四味肥兒丸月餘諸症稍愈佐以¶
　地黄丸自能行立遂朝用地黄丸夕用異功散及蝦¶
　蟇丸數服而愈¶
挨痞丸　治乳癖榖癥腹中塊痛¶
　　代赭石(火煅醋/淬研細)青皮　生地黄　木香　蓬术(煨/各)¶
<pb:KR3e0070_WYG_058-31a>¶
　(三/錢)巴豆(去油淨/六錢)¶
　右為末醋糊丸麻子大每服二三丸食後薑湯下¶
甘遂破結散¶
　　甘遂(二錢五/分煨黄)青皮(焙/)黄芩(炒/)大黄(炒各/半兩)¶
　右為末每服一錢水煎服仍量兒加減利後以粥補之¶
進食丸　治乳食不消心腹脹滿壯熱喘粗嘔吐痰逆¶
　腸鳴泄瀉或食癥乳癖痃氣痞結並皆治之¶
　　巴豆霜　當歸(米泔/浸炒)朱砂　代赭石(醋煅淬/七次)枳殻¶
<pb:KR3e0070_WYG_058-31b>¶
　　(炒/)木香(各五/錢)麝香(一/分)¶
　右為末糊丸麻子大每服一二丸温米飲下更量兒¶
　加減¶
枳术丸¶
　　白术(四/兩)枳實(二/兩)¶
　右為末荷葉包煨爛飯為丸桐子大每服四五十丸¶
　空心白滚湯下¶
阿魏膏　治一切癖塊痞結更服胡連丸¶
<pb:KR3e0070_WYG_058-32a>¶
　　羌活　獨活　𤣥參　官桂　赤芍藥　穿山甲¶
　　生地黄　兩頭尖　大黄　白芷　天麻(各五/錢)槐¶
　　栁桃(枝各/三錢)紅花(四/錢)木鼈(十枚/去殻)亂髪(如鷄子/大一團)¶
　右用香油二斤四兩煎黑去渣入髪煎化仍去渣徐¶
　下黄丹煎軟硬得中入芒硝阿魏蘇合香油乳香𣳚¶
　藥各五錢麝香三錢調匀即成膏矣攤貼患處内服¶
　丸藥黄丹須用正真者效凡貼膏藥先用朴硝隨患¶
　處鋪半指厚以紙覆上用熱熨斗熨良久如硝耗再¶
<pb:KR3e0070_WYG_058-32b>¶
　加熨之二時許方貼膏藥若是疳積加蘆薈末同熨¶
六味地黄丸(方見腎臟/)¶
四君子湯¶
異功散¶
六君子湯(三方見内釣/)¶
四味肥兒丸(方見嘔吐/)¶
大蕪荑湯(一名冲和丸/)¶
蝦蟇丸¶
<pb:KR3e0070_WYG_058-33a>¶
九味蘆薈丸(三方見疳症/)¶
白术散(方見積痛/)¶
　　　積滯¶
經曰五臟之積曰積六腑之積曰聚凡小兒積滯或作¶
痛皆由乳哺不節過餐生冷脾胃不能尅化停滯中脘¶
久而成積或因飽食即卧脾失運化留而成積其症靣¶
目黄腫腹痛膨脹肚熱足冷嗜卧不思乳食大便醙臭¶
或閟澁小便如油若吐乳瀉乳所出酸臭者為乳積腹¶
<pb:KR3e0070_WYG_058-33b>¶
脹作瀉嘔吐噦氣者為食積初患元氣未損之時或腹¶
脹作痛大小便不利者先用白餅子或木香㯽榔丸下¶
之下後以白术散或五味異功散和之渇加乾葛吐加¶
半夏下而熱不退或作嘔作瀉飲食不思此脾胃俱傷¶
也用六君子湯手足指冷喜飲熱湯此脾胃虛寒也前¶
方加炮薑木香靣色黄白目無精光脾肺俱虚也用四¶
君子加柴胡升麻腹痛泄利下重或小便不利者用四¶
逆散發熱晡熱或瀉未已脾氣下陷也潮熱口渇大便¶
<pb:KR3e0070_WYG_058-34a>¶
不調欲變疳症也並用補中益氣湯佐以肥兒丸經云¶
邪之所湊其氣必虛留而不去其病乃實必以調脾為¶
主而以消導佐之古人所謂養正積自除正此意也¶
　　治驗¶
　一小兒每停食身發赤暈用清中解鬱湯而愈後患¶
　揺頭咬牙痰盛發搐吐出酸腐待其吐盡翌日先與¶
　七味白术散次與參苓白术散遂不復作若吐後兒¶
　安更不必服藥也¶
<pb:KR3e0070_WYG_058-34b>¶
　一小兒飲食積滯患嘔吐發熱服消導等劑飲食已¶
　消而熱未退余以為胃經虛熱用六君升麻柴胡各¶
　二分四劑而愈¶
　一小兒七歲停食後腹痛服尅伐之劑而益加按之¶
　不痛此脾氣復傷也用六君子湯而愈後復傷食服¶
　保和丸及三稜㯽榔之類而更腹痛服瀉黄散體重¶
　善噫此脾氣虛而下陷也仍用六君升麻柴胡木香¶
　而愈¶
<pb:KR3e0070_WYG_058-35a>¶
　一小兒數歲間每停食輒服峻利之藥後肚腹膨脹¶
　嘔吐泄瀉先用六君子湯諸症漸愈又用補中益氣¶
　湯而安¶
　一小兒腹脹飲食後即㵼手足逆冷此脾氣虛寒也¶
　先用人參理中丸後用六君子湯而愈¶
　一小兒腹痛以手按之痛益甚此乳食停滯也用保¶
　和丸末一錢㯽榔末三分下酸臭糞而安後患腹痛¶
　别服峻利之劑其痛益甚手按則已靣色黄白此因¶
<pb:KR3e0070_WYG_058-35b>¶
　飲食失宜脾氣不調土虛不能生金也用六君子湯¶
　而愈¶
　一小兒久患腹痛診其母右闗脉弦緩乃木尅土也¶
　用六君子湯加木香柴胡母子並服而愈¶
　一小兒停食腹痛靣色白黑睛少手足常冷大便不¶
　實口鼻吸氣腹中隂冷此禀命門火衰不能温蒸中¶
　州之氣故脾胃虛寒也用八味丸補中益氣湯而愈¶
　一小兒患前症服驅逐之劑更惡寒發熱余朝用補¶
<pb:KR3e0070_WYG_058-36a>¶
　中益氣湯夕用五味異功散尋愈後飲食停滯腹痛¶
　便秘别用疏導之劑朝寒暮熱大便頻數余用五味¶
　異功散月餘飲食漸進乃佐以八珍湯内芍藥炒焦¶
　川芎些少又兩月寒熱漸愈後又傷風服參蘇飲汗¶
　出喘嗽發熱服清熱化痰之劑更煩熱不寐尋衣撮¶
　空先用六味地黄丸料水煎服諸症&KR0592;退再劑而安¶
　却用五味異功散八珍湯而痊後因傷食吐㵼大便¶
　欲去而不去欲了而不了先用補中益氣湯數劑不¶
<pb:KR3e0070_WYG_058-36b>¶
　應改用人參五錢白术三錢陳皮甘草各七分升麻¶
　四分乾葛五分三劑又手足並冷急用人參一兩附¶
　子五分薑&KR0037;水煎一日服二劑手足始温又二劑諸¶
　症漸退仍用前人參五錢之方治之而愈¶
七味白术散　治吐㵼作渇¶
　　人參(二錢/五分)白茯苓　白术　藿香葉(各半/兩)木香(二/錢)¶
　　甘草(一/錢)乾葛(半兩渇/加一兩)¶
　右每服一二錢水煎熱渇甚去木香肚痛加芍藥¶
<pb:KR3e0070_WYG_058-37a>¶
四逆散　治少隂病或腹中痛泄痢下重¶
　　枳實(炒/黄)甘草(炒/)柴胡　芍藥¶
　右為細末每服二錢空心米飲調下¶
白餅子(方見發搐/)¶
木香㯽榔丸(方見積滯/)¶
五味異功散¶
六君子湯(二方見内釣/)¶
補中益氣湯(方見虚羸/)¶
<pb:KR3e0070_WYG_058-37b>¶
　¶
　¶
　¶
　¶
　¶
　¶
　¶
　薛氏醫案卷五十八¶
