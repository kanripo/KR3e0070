# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:11.909835
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷三十二
<pb:KR3e0070_WYG_032-1a>¶
欽定四庫全書¶
　薛氏醫案卷三十二¶
　　　　　　　　　　　　　眀　薛已　訂¶
　　婦人良方¶
　　　婦人小便淋瀝不通方論第一¶
婦人淋瀝由腎虚而膀胱熱也蓋膀胱與腎為表裏主¶
於水行於脬者為小便也若腎虚則小便頻數膀胱熱¶
則小便淋瀝甚則不通腹脹喘急當速治之¶
<pb:KR3e0070_WYG_032-1b>¶
　愚按前症若膀胱熱結用五淋散若脾肺虚熱用補¶
　中益氣湯加山藥五味麥門若脾經鬰熱用加味歸¶
　脾湯若肺經鬱火用黄芩清肺飲若肝經濕熱用龍¶
　膽㵼肝湯血虚用加味逍遙散隂虚用六味丸加柴¶
　胡山梔大抵不渇而不利者熱在下焦血分也用滋¶
　腎丸渇而不利者熱在氣分也用清肺飲尺脈數而¶
　無力者隂火盛而陽不能化也用六味丸滋腎丸為¶
　主尺脈浮而無力者陽氣虚而隂氣弱也用加減八¶
<pb:KR3e0070_WYG_032-2a>¶
　味丸滋腎丸為主¶
　　附治驗¶
　一婦人素有前患内熱體倦余以為肝火血少脾氣¶
　虚弱用八珍逍遙二散兼服月餘而小便利又用八¶
　珍湯而氣血復¶
　一婦人患前症面青脇脹投之諸藥不應予以為此¶
　肝經氣滯而血傷用山梔川芎煎服數劑而愈¶
　一婦人小便不利小腹并水道秘悶或時腹脇脹痛¶
<pb:KR3e0070_WYG_032-2b>¶
　余以為肝火用加味逍遙散加龍膽草四劑稍愈乃¶
　去膽草佐以八珍散加炒黑山梔兼服而瘥¶
石韋湯　治小便實熱氣滯淋瀝¶
　　石韋　黄芩(炒/)木通　榆白皮　葵子　&KR1840;麥¶
　　甘草(各五/分)¶
　右薑水煎服¶
雞蘇散　治血熱淋瀝¶
　　雞蘇葉　木通(各二/兩)生地黄　滑石(各三/兩)刺薊根¶
<pb:KR3e0070_WYG_032-3a>¶
　　(一/兩)¶
　右每服半兩淡竹葉三七片水煎¶
桃仁煎　治血瘕小便如淋臍腹脹痛(方見血瘕門第/七卷第九論)¶
火府丹　治心經積熱小便澁及五淋(加甘草名/導赤散)¶
　　生地黄(二兩/杵膏)木通(為/末)黄芩(炒各/一兩)¶
　右加蜜丸桐子大每服三十丸木通煎湯下¶
　許學士云一卒病渇日飲水斗許不食者三月心中¶
　煩悶時已十月余謂心經有伏熱與火府丹數服越¶
<pb:KR3e0070_WYG_032-3b>¶
　二日來謝云當日三服渇止又三服飲食如故此本¶
　治淋用以治渇可謂通變也¶
一方牛膝一合水煎入麝香少許服之鄞縣耿武尉夢¶
　得其内患淋下砂石剥剥有聲甚為苦楚一服而愈¶
　　附方¶
滋腎丸　治熱在血分不竭而小便不利或腎虚足熱¶
　腿膝無力不能履地又下焦隂虚小便不利肚腹腫¶
　脹或皮膚脹裂眼睛突出此神劑也¶
<pb:KR3e0070_WYG_032-4a>¶
　　知母(酒/炒)黄栢(酒炒各/二兩)肉桂(二/錢)¶
　右各另為末水丸桐子大每服二百丸空心百滚湯¶
　下¶
黄芩清肺飲　治肺熱小便不利宜用此藥清之¶
　　黄芩(炒/)山梔(炒各/一錢)¶
　右水煎服不利加鹽豉二十粒¶
五淋散　治膀胱有熱水道不通淋瀝不出或尿如豆¶
　汁或成砂石或如膏汁或熱沸便血¶
<pb:KR3e0070_WYG_032-4b>¶
　　赤茯苓(一錢/五分)赤芍藥　山梔(各一/錢)當歸　甘草(各/一)¶
　　(錢二/分)¶
　右入燈心水煎服¶
補中益氣湯(方見二十四/卷第六論)¶
八珍湯¶
加味歸脾湯¶
加味逍遙散(三方見二十/四卷第四論)¶
龍膽㵼肝湯(方見二十四/卷第八論)¶
<pb:KR3e0070_WYG_032-5a>¶
加減八味丸¶
六味丸(二方見二十四/卷第十一論)¶
　　婦人脬轉小便不利方論第二¶
婦人脬轉或内熱傳搏於胞或忍小便氣逆於内以致¶
小腹急痛不得小便甚者至死¶
　愚按前症不問男女孕婦轉筋小便不利命在反掌¶
　非八味丸不能救餘叅前後論主治¶
　　附治驗¶
<pb:KR3e0070_WYG_032-5b>¶
　一婦人小便淋澁小腹脹悶胸滿喘急諸藥不應余¶
　視為轉筋之症用八味丸一服小便如湧而安¶
　一婦人因欝怒小便滴瀝漸至小腹腫脹痰咳喘促¶
　余用八味丸料煎服小便即利而痊¶
　一婦人素善怒小便淋瀝不利月經不調半載矣或¶
　兩脇脹悶或小腹作痛或寒熱往来或胸乳作痛或¶
　咽喉噎塞或兩脚筋攣或肢節結核面色青黄不澤¶
　形氣日瘦左闗弦洪右闗弦數此欝怒傷肝脾血虚¶
<pb:KR3e0070_WYG_032-6a>¶
　氣滯為患朝用加味歸脾湯以補脾氣解脾欝祛肝¶
　火夕用滋腎丸生肝散滋腎水以生肝血抑肝火舒¶
　筋膜兼服月餘而愈¶
滋腎生肝飲¶
　　山藥　山茱萸(肉各/一錢)熟地黄(自製/二錢)澤㵼　茯苓¶
　　牡丹皮(各七/分)柴胡(三/分)五味子(杵炒/五分)白术　當歸¶
　　甘草(各三/分)¶
　右水煎服¶
<pb:KR3e0070_WYG_032-6b>¶
葱白湯　治氣滯小便不通腹脹欲死¶
　　橘皮(三/兩)葵子(一/兩)葱白(一/莖)¶
　右水煎分三服¶
八味丸　治脬轉小便不通殊有神效但世所不用以¶
　致誤人多矣(方見二十四/卷第十一論)¶
滑石散　治脬轉小便數日不通¶
　　滑石(一/兩)寒水石(二/兩)葵子(一/合)¶
　右為末以水一斗煑至五升時服一升即利¶
<pb:KR3e0070_WYG_032-7a>¶
又方¶
　　亂髪(燒/灰)葵子　車前子(各等/分)¶
　右為末每服二錢酒調下¶
石韋湯　治脬轉小便不通(方見/前)¶
治強忍小便致脬轉尿不利困篤欲死¶
　　滑石(二/兩)亂髮灰(一/兩)¶
　右為末每服三錢桃白皮一觔細切熟杵入水三盞¶
　絞取汁調服¶
<pb:KR3e0070_WYG_032-7b>¶
千金翼用杏仁(二十粒/去皮尖)麩炒黄嚼細水送下立通¶
一方皂角為末吹鼻内取嚏¶
　　婦人小便數方論第三¶
小便乃腎與膀胱主之蓋腎氣通於隂若二經虚而熱¶
乘之則小便澁滯虚則頻數也¶
　愚按前症若肝經火動用逍遙散加龍膽草車前子¶
　膀胱火動六味丸加麥門五味肝腎濕熱龍膽瀉肝¶
　湯欝傷肝脾加味逍遙散加味歸脾湯肝脾肺氣虚¶
<pb:KR3e0070_WYG_032-8a>¶
　補中益氣加麥門五味肝經血虚加味逍遙散腎氣¶
　虚敗鹿茸散如不應用八味丸¶
　　附治驗¶
　一婦人患前症小便頻數日晡熱甚此肝脾血虚氣¶
　滯而兼濕熱也用加逍遙散加車前子而愈¶
　一婦人患前症發熱煩躁面目赤色脈洪大而虚余¶
　謂此血虚發躁用當歸補血湯數劑而痊¶
　一婦人久患前症泥屬於火雜用寒涼止血之劑虚¶
<pb:KR3e0070_WYG_032-8b>¶
　症悉具余曰此脾胃虧損而諸經病也當補中氣為¶
　主遂以六君子補中二湯兼服兩月餘尋愈¶
　　方藥¶
桑螵蛸散　治腎氣虚寒小便數少或時頻數或夜間¶
　尤數¶
　　桑螵蛸(三十/枚炒)鹿茸(炙/)牡蠣(煅/)甘草(炒二/兩)黄茋(炒/)¶
　右為末每服二三錢食前空心用薑湯調下日二服¶
縮泉丸　治脬氣虚寒小便頻數或遺尿不止小兒尤¶
<pb:KR3e0070_WYG_032-9a>¶
　效¶
　　烏藥　益智仁(等/分)¶
　右為末酒煎山藥末為糊丸桐子大每服七十丸鹽¶
　酒或米飲下¶
鹿茸散　治腎氣虚寒便溺數甚或夜間頻數遺溺¶
　　鹿茸(炙/)桑寄生　當歸　烏賊魚骨　龍骨(煆各/二兩)¶
　　白芍藥(炒/)附子(炮各/三錢)桑螵蛸(炙三/錢)¶
　右為末每服二錢空心并食前用温酒調下作丸服¶
<pb:KR3e0070_WYG_032-9b>¶
　亦可凡用附子重一兩三四錢底平頂平周圍有瓣¶
　者方是¶
　　附方¶
當歸補血湯¶
八味丸¶
六味丸¶
加減八味丸(四方見二十四/卷第十一論)¶
逍遙散¶
<pb:KR3e0070_WYG_032-10a>¶
加味逍遙散¶
加味歸脾湯(三方見二十/四卷第四論)¶
六君子湯¶
補中益氣湯(二方見二十/四卷第六論)¶
　　婦人遺尿失禁方論第四¶
經云膀胱不利為癃不約為遺溺乃心腎之氣失其常¶
度也故有便道澁而遺者有失禁而不知自遺者亦有¶
生産傷膀胱不時而遺者有脬寒臓冷遺而不知者¶
<pb:KR3e0070_WYG_032-10b>¶
　愚按内經曰胞移熱於膀胱則癃溺血膀胱不利為¶
　癃不約為遺溺注曰膀胱為津液之府水注由之然¶
　足三焦脈實約下焦而不通則不得小便足三焦脈¶
　虚不約下焦則遺溺也靈樞經曰足三焦者太陽之¶
　别也並太陽之正入絡膀胱約下焦實則閉癃虚則¶
　遺溺竊謂前症若肝腎虚熱挺孔痿痺用六味丸如¶
　不應用加減八味丸陽氣虚憊膀胱積冷用鹿茸丸¶
　如不應用八味丸若脾氣虚弱不能禁止用補中益¶
<pb:KR3e0070_WYG_032-11a>¶
　氣湯加山藥山茱五味若肺氣虚寒前湯加桂附此¶
　症屬虚熱者多眞寒者少治宜審察¶
　　附治驗¶
　一婦人小便自遺或時不利日晡益甚此肝熱隂挺¶
　不能約制用六味丸料加白术酒炒黑黄栢七分知¶
　母五分數劑諸症悉愈若誤用分利之劑愈損真隂¶
　必致不起¶
　一老婦患前症惡寒體倦四肢逆冷余以為陽氣虚¶
<pb:KR3e0070_WYG_032-11b>¶
　寒用補中益氣加附子三劑不應遂以參附湯四劑¶
　稍應仍以前藥而安附子計用四枚人參三斤許¶
　一婦人病愈後小便出屎此隂陽失於傳送名大小¶
　腸交也先用五苓散二劑而愈又用補中益氣湯而¶
　安¶
鹿茸丸　治陽氣虚寒小便白濁滑數不禁或臍腹隂¶
　冷大便不實¶
　　鹿茸(炙/)椒紅　桂心　附子(炮/)牡蠣(煅/)補骨脂(炒/)¶
<pb:KR3e0070_WYG_032-12a>¶
　　石斛　肉蓯蓉(酒/浸)雞䏶胵(炙/)沈香(各一/兩)桑螵蛸(炙/三)¶
　　(錢/)¶
　右為末酒糊丸桐子大每服三十丸空心温酒下¶
秘元丹　治陽氣虚小便不禁或夜多小便頻數¶
　　白龍骨(煅三/兩)訶子(十箇/去核)縮砂(去皮/一兩)¶
　右為末糯粥丸桐子大每服五十丸空心鹽酒下¶
又方鹿角鎊炒為末每服三五錢空心熱酒調下¶
又方雞䏶胵炙為末每服二三錢空心酒調下日二三¶
<pb:KR3e0070_WYG_032-12b>¶
　服¶
又方桑螵蛸酒炒為末每服二錢空心薑湯調下¶
　　附方¶
六君子湯¶
補中益氣湯(二方見二十/四卷第六論)¶
六味丸¶
加減八味丸¶
八味丸(三方見二十四/卷第十一論)¶
<pb:KR3e0070_WYG_032-13a>¶
參味湯(方見十九/卷第六論)¶
五苓散(方見二十一/卷第九論)¶
　　婦人小便出血方論第五¶
心主於血通行經絡循環臓腑若得寒則凝澁得熱則¶
妄行失其常道則溢滲於脬則小便出血也¶
　愚按前症肝經血熱者加味逍遙散怒氣血傷者加¶
　味逍遙散調送髪灰若肝經風熱用前散送子芩丸¶
　氣血俱虚者八珍散送髪灰膏粱積熱者清胃散加¶
<pb:KR3e0070_WYG_032-13b>¶
　槐花甘草風熱傷胃者四君子加防風枳殻胃氣不¶
　䏻攝血者補中益氣湯鬱結傷脾不能攝血者濟生¶
　歸脾湯¶
　　附治驗¶
　一婦人尿血因怒寒熱或頭疼或脇脹此肝血虚而¶
　肝火盛用加味逍遙散而血脹止補中益氣加蔓荆¶
　子而頭痛痊後鬱怒腹痛尿血仍用前散加龍膽草¶
　并歸脾湯治之将愈又因飲食所傷復作心忡不寧¶
<pb:KR3e0070_WYG_032-14a>¶
　徹夜不寐仍用前湯而痊¶
　一婦人尿血面黄體倦飲食不甘晡熱作渇此脾胃¶
　氣虚不能攝血歸經用補中益氣以補胃氣用歸脾¶
　湯以解鬱結更用加味逍遙散以調養肝血而痊¶
　一婦人小便出血服四物蒲黄之類更加發熱吐痰¶
　加芩連之類又飲食少思虚症蜂起肝脈弦而數脾¶
　脈弦而緩此因肝經風熱為沈隂之劑脾傷不能統¶
　攝其血發生諸臓而然也余用補中益氣湯六味地¶
<pb:KR3e0070_WYG_032-14b>¶
　黄丸而痊¶
鹿茸散　治勞損尿血發熱内熱或寒熱往来口乾作¶
　渇¶
　　鹿茸(炙/)當歸　熟地黄(自/製)葵子(炒/)蒲黄(炒/)續斷(酒/炒)¶
　　(等/分)¶
　右為末每服二錢酒調下¶
髪灰散　治起居所傷小便尿血或忍尿脬轉臍下急¶
　痛小便不通又治肺疽心䘐内崩吐血舌上出血用¶
<pb:KR3e0070_WYG_032-15a>¶
　亂髪燒灰(本草云能療瘀血通闗隔利水道破癥瘕癰/腫狐疝刺痛疰雜瘡療脬轉通大小便止&KR2098;)¶
　(嗽鼻/衂)¶
　右每服二錢以米醋湯調服¶
生地黄散　治血熱小便出血¶
　　生地黄(二/錢)黄芩(炒五/錢)阿膠(炒/)栢葉(炒各/一錢)¶
　右水煎服¶
當歸散　治血分有熱小便出血或時尿血¶
　　當歸　羚羊角(鎊/)赤芍藥(各半/錢)生地黄　刺薊葉¶
<pb:KR3e0070_WYG_032-15b>¶
　　(各一/錢)¶
　右水煎服¶
又方治血分有熱用生地黄杵取汁每用一小盞日三¶
　服¶
又方治血分有熱小便尿血用炒蒲黄末每服二錢温¶
　酒調下滚湯亦可¶
又方腎虚鹿角膠二兩炙黄為末作二服長流水調¶
　　附方¶
<pb:KR3e0070_WYG_032-16a>¶
八珍散¶
加味逍遙散¶
歸脾湯(三方見二十/四卷第四論)¶
子芩丸(方見十二/卷第六論)¶
清胃散(方見二十四/卷第一論)¶
四君子湯¶
補中益氣湯(二方見二十/四卷第六論)¶
　　婦人大便不通方論第六¶
<pb:KR3e0070_WYG_032-16b>¶
夫大便不通者由臓腑不調寒熱之氣結於腸胃或經¶
水過多内亡津液宜用三脘散或四物加青皮或七宣¶
丸麻仁丸選而用之¶
　愚按前症或大腸津血乾涸或血虛火鑠不可計其¶
　日期飲食數多必待腹滿脹自欲去而不能者乃用¶
　猪膽汁潤之若妄服苦寒辛散之劑元氣愈傷或通¶
　而不止或成中痞之症大抵血虚火燥用加味逍遙¶
　散氣血俱虚用八珍湯燥藥傷血用四物連翹甘草¶
<pb:KR3e0070_WYG_032-17a>¶
　尅伐傷氣用四君川芎當歸内熱作渇飲湯脈實用¶
　竹葉黄茋湯内熱作渇飲冷脈濇用四物送潤腸丸¶
　肝膽尅脾土而不能輸送用小柴胡加山梔郁李仁¶
　腸胃氣虚而不能傳送用補中益氣加芍藥厚味積¶
　熱而秘結用清胃散加芍藥其有熱燥風燥陽結隂¶
　結皆不宜損中氣治者審之¶
　　附治驗¶
　一婦人痰喘内熱大便不通兩月不寐脈洪大重按¶
<pb:KR3e0070_WYG_032-17b>¶
　㣲細此屬肝脾腎虧損朝用六味丸夕用逍遙散各¶
　三十餘劑計所進飲食百餘碗腹始痞悶正前所謂¶
　血虚火鑠也以猪膽汁導而通之用十全大補湯調¶
　理而安¶
通神散　治大便實熱不通其證心腹脹痛手不得近¶
　心胸煩悶而欲飲食者¶
　　大黄(炒/)芒硝　檳榔　桃仁(杵/)郁李仁(湯浸去皮/㣲炒各一)¶
　　(兩/)¶
<pb:KR3e0070_WYG_032-18a>¶
　右為末每服二錢粥飲調¶
大麻仁丸　治腸胃風結大便常秘而欲飲食者¶
　　大麻仁(别研/如膏)大黄(炒各/二兩)㯽榔　木香　枳殻(麩炒/各一)¶
　　(兩/)¶
　右為末入麻仁煉蜜丸桐子大每服二十丸温水下¶
皂角丸　治大腸經有風大便秘結而不堅實者¶
　　皂角(炙去/子)枳殻(麩炒/等分)¶
　右為末煉蜜丸桐子大每服七十丸空心米飲下¶
<pb:KR3e0070_WYG_032-18b>¶
蘇麻粥順氣滑腸用紫蘇子麻子仁水研取汁煑粥食¶
　之¶
潤腸丸　治伏火風熱大腸乾燥若因失血或因腎虚¶
　當滋腎水最忌此丸¶
　　麻子仁　桃仁(去皮尖另/研各一兩)羌活　當歸尾　大黄¶
　　(煨/)皂角仁　秦芃(各五/錢)¶
　右另研為末煉蜜丸每服五十丸空心白湯送下如¶
　直腸乾澁用猪膽汁導之亦忌前藥¶
<pb:KR3e0070_WYG_032-19a>¶
　　附方¶
加味逍遙散¶
八珍湯(二方見二十/四卷第四論)¶
補中益氣湯¶
四物湯¶
四君子湯(三方見二十/四卷第六論)¶
竹葉石膏湯(方見十三/卷第十論)¶
小柴胡湯(方見二十四/卷第二論)¶
<pb:KR3e0070_WYG_032-19b>¶
清胃散(方見二十四/卷第一論)¶
瘡科竹葉黄茋湯(方見二十四/卷第四論)¶
　　婦人老弱風人便秘戒用利藥方論第七¶
初虞世云肺主氣肺氣不降則大腸不能傳送宜用杏¶
仁枳殻訶子等藥若老弱風人津液短少大便秘澁用¶
胡麻杏仁麻仁阿膠皂角之類每見用駃利之藥大便¶
雖通精血復傷反致他病一男子病風淫末疾或用駃¶
藥利之患肺痿咯膿血至大便不通而死惜哉¶
<pb:KR3e0070_WYG_032-20a>¶
　愚按前症若胃强脾弱津液不得四布但輸膀胱小¶
　便數而大便難者用脾約丸若隂血枯槁内火燔灼¶
　脾肺失傳大便秘而小便數者用潤腸丸此丸若用¶
　之於熱甚氣實與西北稟厚者無有不效若用於東¶
　南及虚熱而氣血不足者則脾愈弱而腸愈燥反致¶
　虚痞矣此東垣先生之治法也其搜風順氣丸中貴¶
　及西北人用之多效東南人用之無不致害¶
　　附治驗¶
<pb:KR3e0070_WYG_032-20b>¶
　一老婦大便欲去而難去又不堅實腹内或如故或¶
　作脹兩闗尺脈浮大余以為腸胃氣血虚弱每服十¶
　全大補湯加肉蓯蓉去後始快若間二三日不服腹¶
　内仍脹大便仍難¶
搜風順氣丸　治痔漏腸風風熱閉結元氣充實者¶
　　車前子(一兩/五錢)大麻子(㣲/炒)大黄(五錢半/生半熟)牛膝(酒/浸)郁李¶
　　仁(湯/泡)兎絲子(酒浸蒸杵/曬為末)枳殻(麩/炒)山藥(各二/錢)¶
　右為末煉蜜丸桐子大每服三十丸空心白湯送下¶
<pb:KR3e0070_WYG_032-21a>¶
子和脾約丸¶
　　麻仁(一兩二/錢半)枳殻(麩/炒)厚朴(薑/製)芍藥(各一/兩)大黄(四兩/蒸)¶
　　杏仁(去皮尖炒/一兩二錢)¶
　右為末入杏仁膏煉蜜丸梧子大每服三二十丸空¶
　心用滚湯送下内杏仁研爛¶
　　婦人泄痢秘結方論第八¶
經云春傷於風夏必飱泄蓋木刑土也土不能滲泄則¶
木氣勝故津液燥而秘不可專以風治張氏母年七十¶
<pb:KR3e0070_WYG_032-21b>¶
患痢頻數腰脚拘攣百方不愈用蒺藜酸棗仁治之即¶
愈黄魯直苦祕結亦用前藥而愈故受症有不同也¶
　愚按前症若因足三隂虧損發熱作渇胸膈不利飲¶
　食善消面帶陽色脈洪而虚肢體倦怠者用補中益¶
　氣湯六味地黄丸脾肺氣虚補中益氣湯脾經鬱結¶
　用加味歸脾湯氣血俱虚者八珍加肉蓯蓉腎經津¶
　液不足者六味地黄丸胃火消鑠津液竹葉黄茋湯¶
　肝木侮土小柴胡加山梔郁李仁枳殻膏粱積熱清¶
<pb:KR3e0070_WYG_032-22a>¶
　胃散加山梔郁李仁枳殻若燥在直腸用猪膽導之¶
　　附治驗¶
　一老婦大便月餘不通痰喘内熱不得就枕脈洪大¶
　重按㣲細朝用六味丸夕用逍遙散各五十餘劑計¶
　進飲食百餘碗小腹始悶此火燥而消鑠也以猪膽¶
　汁潤之用十全大補而安後仍不通用八珍倍加蓯¶
　蓉常服而通¶
治風人大便或祕¶
<pb:KR3e0070_WYG_032-22b>¶
　　皂莢子(三百粒破作兩片熳火炒燥入酥一/棗大又炒燥又入酥至焦黑為度)¶
　右為末蜜丸桐子大每服三十丸煎蒺藜酸棗仁湯¶
　空心下良久未利再服漸加至百丸以通為度¶
蒺藜湯用蒺藜炒杵去刺三兩酸棗仁炒香一兩每用¶
　五錢水一盞煎七分去滓送下前丸¶
大五柔丸　治臓氣不調大便難利或為秘結堅硬¶
　　大黄(飯上蒸/焙末)枳殻(去穰/麵炒)白芍藥(末/)葶藶(炒為/末)牛脂¶
　　(熬/油)蓯蓉(酒浸焙/各一兩)桃仁(百枚去/皮尖研)杏仁(四十枚去皮尖/麩炒黄别杵)¶
<pb:KR3e0070_WYG_032-23a>¶
　右和匀煉蜜丸桐子大米飲下三十丸日三服以和¶
　為度¶
二仁丸　安康郡太守苦風祕予處此方用之甚效¶
　　杏仁(去皮尖/麩炒黄)麻仁(别/研)枳殻(去穣麩/炒為末)訶子(炒去核/為末)¶
　右用煉蜜丸桐子大每服二三十丸温水下未利増¶
　之¶
蜜兊法用好蜜四五兩石器中㣲火熬不住手攪候可¶
　丸以蛤粉塗手揑如指長三寸許入大孔内以手掩¶
<pb:KR3e0070_WYG_032-23b>¶
　良久即通未通再作文潞公泄利求速效用石脂龍¶
　骨等藥便祕累日甚苦余告曰此燥糞在直腸藥所¶
　不及請以蜜導之下結糞四五十枚而愈¶
通氣散　治虚人憂怒以致傷肺與大腸不能傳送¶
　　陳皮　蘇葉　枳殻(麩/炒)木通(各一/錢)¶
　右水煎服¶
皂角丸蘇麻粥亦佳(見前/)¶
　　附方¶
<pb:KR3e0070_WYG_032-24a>¶
補中益氣湯(方見二十四/卷第六論)¶
六味丸(方見二十四/卷第十一論)¶
加味歸脾湯¶
八珍湯¶
逍遙散¶
加味逍遙散¶
十全大補湯(五方見二十/四卷第四論)¶
竹葉黄茋湯(方見二十四/卷第四論)¶
<pb:KR3e0070_WYG_032-24b>¶
小柴胡湯(方見二十四/卷第二論)¶
清胃散(方見二十/四卷首論)¶
　　婦人泄瀉方論第九¶
論曰泄瀉之症因腸胃虚冷而邪氣乘之經云春傷於¶
風夏必飱泄蓋風傷肝肝木旺而尅脾土屬外因也若¶
七情不平臓氣受傷屬内因也若飲食生冷傷脾屬不¶
内外因也大法寒者温之熱者涼之滑者澁之濕者燥¶
之¶
<pb:KR3e0070_WYG_032-25a>¶
　愚按前症若生冷所傷用六君木香砂仁辛熱所傷¶
　用二陳炒連山梔麵食所傷用六君神麯米食所傷¶
　用六君穀蘖飲食不時而傷用四君子湯飲食過多¶
　而傷用六君子湯飲食停滯人參養胃湯脾氣虚弱¶
　者六君升麻柴胡脾氣虚寒六君木香炮薑肝木乘¶
　脾者六君柴胡芍藥肝火尅脾者六君芍藥山梔中¶
　氣虚而下陷者補中益氣湯欝結傷脾者濟生歸脾¶
　湯腎氣虚者五味子散脾虚者二神丸脾腎虚者四¶
<pb:KR3e0070_WYG_032-25b>¶
　神丸命門火衰者八味丸眞陽虚敗者固真丸仍與¶
　滯下方叅用¶
　　附治驗¶
　侍御沈東江之内停食腹痛作瀉以六君加木香炮¶
　薑而愈後復作傳為腎泄用四神丸而安侍御徐南¶
　湖子室瀉屬腎經不信余言專主滲泄以致不起¶
　一婦人年踰五十不食夜飯五更作瀉二十年矣後¶
　患痢午前用香連丸午後用二神丸各二服而痢止¶
<pb:KR3e0070_WYG_032-26a>¶
　又以二神丸數服而食夜飯不月而形體如故¶
　吴江史𤣥年母素有血疾殆將二紀平居泄㵼飲食¶
　少思面黄中滿夏月尤甚治血之藥無慮數百劑未¶
　嘗少減余以為脾腎虚損用補中益氣湯送二神丸¶
　復用十全大補湯煎送前丸食進便實病勢頓退若¶
　泥中滿忌參术痰痞忌熟地便泄忌當歸皆致誤事¶
桂香丸　治虚寒滑泄腹痛或嘔吐不食手足逆冷¶
　　附子(炮/)肉荳䓻(炮/)丁香　桂心　白茯苓(各一/兩)木¶
<pb:KR3e0070_WYG_032-26b>¶
　　香(炮/)白乾薑(炮各/兩半)¶
　右為末米糊丸桐子大每服五十丸空心米飲下¶
胃苓散　治脾胃所傷吐瀉不止水穀不分即五苓散¶
　合平胃散¶
　右每服五七錢用薑棗水煎空心服仍節飲食¶
木香散　治臓腑虚寒下泄米穀口舌生瘡或嘔吐不¶
　食¶
　　木香(煨/)破故紙(炒各/一兩)良薑　縮砂(炒/)厚朴(製各/三錢)赤¶
<pb:KR3e0070_WYG_032-27a>¶
　　芍藥(炒/)橘紅　桂心　白术(各半/兩)胡椒　吴茱萸¶
　　(泡各/一錢)肉荳䓻(煨/)檳榔(一/箇)¶
　右為末每服三錢用猪肝四兩批薄以藥摻拌量入¶
　水醋鹽葱薑煑乾空心頓食或丸桐子大每服百丸¶
　粥飲下日三服　府博趙宜人患泄瀉諸藥無效診¶
　之曰此肝腎虚也服前散而愈經曰洩痢前後不止¶
　腎虚也又曰諸厥固泄皆屬於下下謂下焦肝腎之¶
　氣也門户束要肝之氣也肝氣厥而上行故下焦不¶
<pb:KR3e0070_WYG_032-27b>¶
　能禁固而泄痢腎為胃闗門户不要故倉廩不藏也¶
香連丸　治痢疾并水瀉暑瀉腹痛不問赤白神効¶
　　黄連(浄二/十兩)吴茱萸(去枝梗/十兩)¶
　右先將二味用熱水拌和入磁器内置熱湯頓一日¶
　同炒至黄連紫黄色去茱用連為末每末四兩入木¶
　香末一兩淡醋米飲為丸桐子大每服二三十丸滚¶
　湯下久痢中氣下陷者用補中益氣下中氣虚者用¶
　四君子下中氣虚寒者加薑桂¶
<pb:KR3e0070_WYG_032-28a>¶
三黄丸　治熱痢腹痛或口舌生瘡咽喉齒痛及一切¶
　實火之症¶
　　黄芩　黄連　黄栢(各炒/等分)¶
　右各另為末水糊丸桐子大每服七八十丸白湯下¶
芍藥湯　治熱痢便血後重經日溲而便膿血此氣行¶
　而血止也行血則便自愈調氣則後重自除¶
　　芍藥(炒一/兩)當歸　黄連(炒各/半兩)檳榔　木香　甘草¶
　　(炙各/二錢)桂(二錢/五分)黄芩(炒五/錢)¶
<pb:KR3e0070_WYG_032-28b>¶
　右每服半兩水煎如不減加大黄此症多有因中氣¶
　虚弱脾氣鬱結者治當審察¶
二神丸(加五味二兩吴茱/萸四兩名四神凡)治脾腎虚弱侵晨五更作瀉¶
　或全不思食或食而不化大便不實神效¶
　　破故紙(四兩/炒)肉荳䓻(二兩/生用)¶
　右為末用大紅棗四十九枚生薑四兩切碎同棗用¶
　水煑熟去薑取棗肉和藥丸桐子大每服五十丸空¶
　心鹽湯下¶
<pb:KR3e0070_WYG_032-29a>¶
五味子散　治腎經虚弱大便不實或夜間或五更泄¶
　漏¶
　　五味子(炒二/兩)吴茱萸(半/兩)¶
　右為末每服二錢空心米飲調下其效如神米糊為¶
　丸亦可¶
白术芍藥湯　治脾經受濕水泄注下體重腹滿形體¶
　倦怠不欲飲食或暴泄無數水穀不化¶
　　白术(炒/)芍藥(炒各/二錢)甘草(炒一/錢半)¶
<pb:KR3e0070_WYG_032-29b>¶
　右水煎服¶
茯苓湯　治濕熱泄瀉或飲食傷瀉¶
　　白术(炒/)茯苓(各五/錢)¶
　右用水煎食前服一方有芍藥等分名白术散¶
滲濕湯　治寒濕所傷身重腰冷如坐水中或小便秘¶
　澁大便溏泄此症多因坐卧濕地或隂雨所襲而致¶
　　蒼术　白术(炒/)甘草(炒各/一兩)乾薑(炮/)茯苓(各二/兩)陳皮¶
　　　丁香(各二/錢半)¶
<pb:KR3e0070_WYG_032-30a>¶
　右每服四五錢棗水煎¶
防風芍藥湯　治飱泄身熱脈弦腹痛及頭痛¶
　　防風　芍藥(炒/)黄芩(炒各/二錢)¶
　右用水煎服¶
六君子湯¶
四君子湯¶
補中益氣湯(三方見二十/四巻第六論)¶
人參養胃湯(方見七巻/第十八論)¶
<pb:KR3e0070_WYG_032-30b>¶
十全大補湯¶
濟生歸脾湯(二方見二十/四巻第四論)¶
八味丸(方見二十四/巻第十一論)¶
東垣補真丸(方見七卷/第七論)¶
　　婦人脇熱下痢方論第十¶
論曰下利赤黄米穀不化作渇嘔逆小便不利心胸煩¶
躁脈虚大而數此胃經虚熱津液不分併於大腸所致¶
先用五苓散次用玉粉丹四味阿膠丸主之¶
<pb:KR3e0070_WYG_032-31a>¶
　愚按前症若胃氣虚弱用補中益氣湯肝木侮脾土¶
　用六君子湯鬱結傷脾土用歸脾湯命門火衰用八¶
　味地黄丸餘㕘各論主之¶
　　附治驗¶
　一婦人五月間患痢日夜無度小腹墜痛發熱惡寒¶
　余以為脾氣虚弱用六君子湯送香連丸二服漸愈¶
　仍以前湯送四神丸四服全愈至七月終怠惰嗜卧¶
　四肢不収體重節痛口舌乾燥飲食無味大便不實¶
<pb:KR3e0070_WYG_032-31b>¶
　小便頻數灑淅惡寒悽慘不樂此肺之脾胃虚而陽¶
　氣不伸也用升陽益胃湯而痊¶
玉粉丹¶
　　蛤粉　硫黄(等/分)¶
　右為末米糊丸桐子大每服五十丸用米飲下¶
四味阿膠丸¶
　　黄連(炒/)赤茯苓(二/兩)芍藥(炒三/兩)阿膠(炒燥/一兩)¶
　右為末以醋丸桐子大每服三十丸食前米飲下¶
<pb:KR3e0070_WYG_032-32a>¶
　　附方¶
補中益氣湯¶
六君子湯(二方見二十/四卷第六論)¶
歸脾湯(方見二十四/卷第四論)¶
八味丸(方見二十四/卷第十一論)¶
　　婦人滯下方論第十一¶
經云春傷於風夏生飱泄蓋風喜傷肝然春時肝木反¶
剋脾土以致滯下赤白裏急後重先服神术散次用五¶
<pb:KR3e0070_WYG_032-32b>¶
苓散之類煩渇腹痛小便赤澁脈洪數為熱用白頭翁¶
湯之類脈虚弱為伏暑用香薷散之類如風邪下血用¶
胃風湯腹痛嘔逆手足俱冷六脈㣲細為臓腑虚寒急¶
服四順附子湯灸氣海丹田二穴久痢腸滑用理中湯¶
加肉果訶子或十全大補加木香肉果之屬若一方一¶
郡所患相類者乃屬疫症¶
　愚按東垣云太隂經受濕水瀉變膿血脾傳於腎者¶
　謂之賊邪難愈先痢而後瀉者謂之㣲邪易痊若厥¶
<pb:KR3e0070_WYG_032-33a>¶
　隂經下痢脈沈遲手足厥逆用麻黄小續命湯汗之¶
　若身冷自汗小便自利脈㣲嘔吐用漿水散温之若¶
　脈疾身動下迫聲響用白术芍藥湯脈沈身靜飲食¶
　不入用薑附湯身體沈重四肢不舉用术附湯竊謂¶
　前症若飲食停滯用六君子湯以補脾胃消飲食若¶
　胃氣下流用補中益氣湯以補脾胃升元氣若風傷¶
　腸胃宜用神术散以補脾胃解外邪若痰積中焦宜¶
　用六神丸以補脾胃化痰滯大凡脾胃虚弱宜補中¶
<pb:KR3e0070_WYG_032-33b>¶
　氣調飲食¶
　　附治驗¶
　一老婦食後因怒患痢裏急後重肛門脱下此脾氣¶
　下陷用大劑六君加附子肉䓻煨木香各一錢吳茱¶
　五分骨脂五味各一錢五分二劑諸症悉退惟小腹¶
　脹悶此肝氣滯於脾也與調中益氣加附子木香五¶
　分四劑而愈後口内覺醎此腎虛水泛與六味地黄丸¶
　二劑頓愈又以飲食失宜大便不實四肢逆冷此脾¶
<pb:KR3e0070_WYG_032-34a>¶
　胃復傷與六君加附子五分八味丸而愈¶
　先太宜人仲夏患痢腹痛去後無度煩渇飲湯手按腹¶
　痛稍止脈鼓指而有力此真氣虚而邪氣實也急用¶
　人參五錢白术茯苓各三錢陳皮炙草附子升麻各¶
　一錢服之即睡覺而索食脈症頓退再劑而安此取¶
　症不取脈也其時同患是症服痢藥者俱致不起惜¶
　哉¶
神术散　治春傷於風夏生飱泄或傷風頭痛項背拘¶
<pb:KR3e0070_WYG_032-34b>¶
　急鼻流清涕¶
　　蒼术(炒二/錢)藁本　川芎(各一/錢)羌活　粉草(炒一錢/五分)¶
　　細辛(五/分)¶
　右用薑水煎服欲發汗加葱頭¶
四順附子湯¶
　　生附子(去皮/臍)白乾薑(炮/)甘草(炒/)人參(各一/兩)¶
　右每服四五錢水煎吐瀉腹痛加肉桂半兩小便不¶
　利加茯苓半兩若體寒自汗手足逆冷六脈虚弱背¶
<pb:KR3e0070_WYG_032-35a>¶
　寒面垢或面如塗油齒乾煩悶躁渇引飲此為伏暑¶
　宜用小柴胡湯五苓散酒蒸黄連丸¶
加減參附湯　治寒痢陽氣脱陷嘔吐不食手足俱冷¶
　　大附子(炮/)大人參(各二/錢)丁香(十五/粒)¶
　右用薑十片米一撮水一鍾煎服如不應再加之¶
治禁口痢甚妙石蓮肉為末每服二錢陳米飲調下¶
又方乾山藥半生半炒黄為末不拘時用米飲調下¶
　　附方¶
<pb:KR3e0070_WYG_032-35b>¶
胃風湯　治風冷乘虚客於腸胃以致水穀不化泄瀉¶
　注下或腸胃濕毒下如豆汁或下瘀血¶
　　人參　白茯苓　芎藭　肉桂　當歸　白芍藥¶
　　(炒/)白术(炒各/等分)¶
　右每服三二錢入粟米數粒水煎空心食前熱服¶
水煮木香丸　治久痢裏急後重日夜無度其效如神¶
　　罌粟殻(去穣/三兩)青皮(去白二/兩四錢)甘草(炒各二/兩四錢)訶子(炮去/核八)¶
　　(兩/)當歸　木香(各六/兩)¶
<pb:KR3e0070_WYG_032-36a>¶
　右為末煉蜜丸彈子大每服一丸水煎化空心服¶
戊巳丸　治胃經受熱泄痢不止或飲食不入腹痛不¶
　止¶
　　黄連(炒/)吴茱萸(去梗/炒)白芍藥(各五/兩)¶
　右為末麵糊丸桐子大每服三十丸米飲食前下¶
真人養臓湯　治下痢赤白裏急後重腹痛脱肛¶
　　粟殻(蜜炙三/兩六錢)人參(六/錢)白术(六/錢)肉桂(八/錢)訶子皮(一兩/二錢)¶
　　當歸(六/錢)木香(煨二兩/四錢)肉豆蔲(麵煨/半兩)白芍藥(炒一/兩半)甘¶
<pb:KR3e0070_WYG_032-36b>¶
　　草(炒一兩/八錢)¶
　右每服四錢用水煎臓寒加附子一兩¶
升陽除濕防風湯如大便閉塞或裏急後重數至圊而¶
　不能便或有白膿或兼下血此鬱結而不通也以此¶
　湯舉其陽則隂氣自降矣慎勿利之¶
　　蒼术(米泔浸/四錢)防風(二/錢)白术(炒/)白茯苓　白芍藥(炒/各)¶
　　(一/錢)¶
　先將蒼术用水一鍾半煎至一鍾内諸藥同煎至八¶
<pb:KR3e0070_WYG_032-37a>¶
　分食前熱服夫飲食入胃其氣上升輸精心肺然後¶
　下降若脾胃有傷不能上升下流腎肝而成泄利法¶
　宜升補中氣不可疏下此東垣發前人所未論也¶
調中益氣湯夫脈弦洪緩而沈按之中下不得一澁其¶
　證四肢滿閉肢節煩疼難以屈伸身體沈重煩心不¶
　安忽肥忽瘦四肢懶倦口失滋味大小便清利而數¶
　或上飲下便或大便澁滯夏月飱泄或便後見血或¶
　下白膿胸滿短氣咽膈不通嗜睡無力飲食少思(方/見)¶
<pb:KR3e0070_WYG_032-37b>¶
　(四巻第/五論)¶
麻黄續命湯¶
　　防風　杏仁(去皮尖/各二兩)麻黄(去節/二兩)人參　黄芩(炒/)甘¶
　　草(炙/)芍藥(炒/)防巳　肉桂(各一/兩)附子(炮去皮/臍五錢)¶
　右每服半兩用薑水煎¶
白术芍藥湯　治太隂脾經受濕水泄注下體重㣲滿¶
　困弱無力不欲飲食或暴泄無數水穀不化宜此湯¶
　和之¶
<pb:KR3e0070_WYG_032-38a>¶
　　白术(炒/)芍藥(炒各/一兩)甘草(炒五/錢)¶
　右每服一兩水煎¶
漿水散　治暴利如水周身汗出一身盡冷脈㣲而弱¶
　氣短難言甚者吐血此為惡病急用此藥緩則不救¶
　　半夏(一兩/炮洗)附子(半兩/炮)乾薑(一作乾/生薑)肉桂　甘草(炙/各)¶
　　(五/錢)良薑(二錢/五分)¶
　右為末每服三五錢漿水煎和滓熱服不應加之¶
薑附湯　治霍亂轉筋手足厥冷或吐逆身冷脈㣲急¶
<pb:KR3e0070_WYG_032-38b>¶
　用此藥救之¶
　　乾薑(一/兩)附子(一箇/生用)¶
　右每服半兩水煎¶
术附湯　治下痢脾氣脱陷肢體不動汗出身冷氣短¶
　喘急或嘔吐不食等症須急用之¶
　　白术　生附子(須用/好者)¶
　右為末每服五錢薑棗水煎和柤服如不應倍用之¶
六神丸　治食積赤白痢疾或腹痛不食或久而不止¶
<pb:KR3e0070_WYG_032-39a>¶
　　神麯(為/糊)麥芽(炒/)茯苓　枳殻(麩/炒)木香　黄連(炒赤/各等)¶
　　(分/)¶
　右為末用神麯糊丸桐子大每服五十丸白湯送下¶
香連丸¶
六君子湯¶
補中益氣湯(三方見二十/四巻第六論)¶
五苓散(方見二十一/卷第十論)¶
六味丸¶
<pb:KR3e0070_WYG_032-39b>¶
八味丸(二方見二十四/卷第十一論)¶
　　婦人痢後嘔噦方論第十二¶
滯下咳逆嘔逆古人謂之噦此胃氣虚寒之危症也用¶
橘皮乾薑湯半夏生薑湯丁香柿蒂湯熱證欬逆用小¶
柴胡湯橘皮竹茹湯嘗治一痢欬逆脈沈弱投退隂散¶
兩服而愈又一痢後咳逆灸期門穴三壯而愈(其穴在/第六卷)¶
　愚按東垣云如泄痢而嘔者胃氣不和也上焦不和¶
　用生薑橘皮湯中焦不和用芎歸桂苓下焦不和而¶
<pb:KR3e0070_WYG_032-40a>¶
　寒治以輕劑熱甚而治以重劑亦有胃火上衝而嘔¶
　者有積滯而嘔者有隂虚而嘔者丹溪云下痢吃逆¶
　自下衝上屬火之象古方悉以胃弱言之殊不知胃¶
　弱者脾隂弱也故久病變之乃胃弱脾寒之危症用¶
　半夏一兩生薑半兩或理中湯加枳殻茯苓半夏不¶
　效更加丁香柿蒂各十枚胃熱咳逆用橘皮竹茹湯¶
　别病忽然而致半夏茯苓湯加枳實半夏木香調氣¶
　散最佳¶
<pb:KR3e0070_WYG_032-40b>¶
　　附治驗¶
　一婦人痢後嘔噦服降火化痰等劑愈甚脈洪大按¶
　之虚細作渇飲湯諸藥到口即嘔余以為脾胃虚寒¶
　不能司納以參术炮薑末各一錢以飯作丸米飲不¶
　時過三五粒至三兩許聞藥不嘔乃以六君加炮薑¶
　三十餘劑而安¶
　一婦人患前症飯食少思胸腹膨脹大便不實所見¶
　之症悉屬虚寒假熱遂朝用補中益氣湯加炮薑木¶
<pb:KR3e0070_WYG_032-41a>¶
　香夕用六君子送四神丸漸愈又用八味丸料煎送¶
　四神丸而痊¶
　一婦人因怒嘔噦時或昏憒口噤或時舉體肉動其¶
　面色或青或赤余以為肝火熾盛脾土受侮用小柴¶
　胡湯加山梔釣藤治之漸愈又用加味歸脾逍遙二¶
　藥調理而痊¶
橘皮乾薑湯　治胃寒嘔噦不食或吐痰腹痛兼瀉¶
　　橘皮　通草　乾薑(炒/)桂心　甘草(炒一/錢)人參(各/一)¶
<pb:KR3e0070_WYG_032-41b>¶
　　(錢/)¶
　右水煎服¶
橘皮竹茹湯　治噦逆¶
　　橘皮(二/錢)竹茹　甘草(炒/)人參　半夏(各一/錢)¶
　右薑棗水煎¶
猪苓湯　治咳而嘔渇心煩不得眠¶
　　猪苓　赤茯苓　澤㵼　阿膠(炒/)滑石(各一/錢)¶
　右水煎服¶
<pb:KR3e0070_WYG_032-42a>¶
半夏湯　治噦欲死¶
　　半夏(一/兩)生薑(切二/兩)¶
　右水煎為二服¶
丁香柿蒂湯　治欬逆¶
　　丁香(十/粒)柿蒂(十五/箇)¶
　右水煎熱服¶
生薑橘皮湯　治嘔噦手足厥冷¶
　　橘皮(一/錢)生薑(四/錢)¶
<pb:KR3e0070_WYG_032-42b>¶
　右水煎服¶
退隂散　治隂毒傷寒手足逆冷或逆咳不止脈沈細¶
　頭痛腰重急進三服若傷冷每服一字入正元散内¶
　同煎入鹽一捻¶
　　乾薑(炮/)川烏(炒黄/等分)¶
　右每服一錢鹽一捻水煎¶
倉廩湯　治痢疾心煩手足温頭痛此熱毒上衝宜用¶
　此湯即敗毒散每服四五錢入陳倉米百粒薑五片¶
<pb:KR3e0070_WYG_032-43a>¶
　棗一枚煎若脈㣲弱或胸腹虚脹手足厥冷或因服¶
　罌粟烏梅過多以致作嘔者宜用山藥半生半炒為¶
　末米飲調下日二三服¶
　　附方¶
木香調氣散　治氣滯嘔吐或胸膈不利心服刺痛飲¶
　食不思¶
　　木香　白豆蔲　丁香　檀香(各二/兩)藿香　甘草¶
　　(炒各/六兩)砂仁(四/兩)¶
<pb:KR3e0070_WYG_032-43b>¶
　右為末每服二錢白湯調服¶
半夏茯苓湯(方見十二/卷第三論)¶
補中益氣湯¶
竹葉石膏湯¶
六君子湯(三方見二十/四卷第六論)¶
八味丸(方見二十四/卷第十一論)¶
　　婦人大便下血方論第十三¶
婦人臓腑損傷風邪所入以致大便下血或如豆汁或¶
<pb:KR3e0070_WYG_032-44a>¶
腹中作痛若糞後下血其来逺糞前下血其来近逺近¶
者言病在上下也若面無血色時寒時熱脈浮弱按之¶
如絲者是前症也¶
　愚按前症或飲食起居或六淫七情失宜以致元氣¶
　虧損陽絡外傷若膏粱積熱加味清胃散怒氣傷肝¶
　六君柴芍芎歸鬱結傷脾加味歸脾湯脾氣虚弱六¶
　君子湯思慮傷心妙香散大腸風熱四物側栢荆防¶
　枳殻大腸血熱四物丹皮柴胡中氣下陷補中益氣¶
<pb:KR3e0070_WYG_032-44b>¶
　茯苓半夏心脾不能攝血必補脾肺之源舉下陷之¶
　氣¶
　　附治驗¶
　一婦人下血不已面色痿黄四肢畏冷此中氣下陷¶
　用補中益氣湯送四神丸數服而愈¶
　張淑人下血煩躁作渇大便重墜後去稍緩用二黄¶
　湯加大黄至四兩方應後用三黄湯又二十餘劑而¶
　愈此等元氣百中一二韓地官之内脾胃素弱因飲¶
<pb:KR3e0070_WYG_032-45a>¶
　食停滯服尅伐之劑自汗身冷氣短喘急腹痛便血¶
　或用諸補劑皆不應余用人參炮附子各五錢二劑¶
　稍應却用六君子每劑加炮附子三錢四劑漸安又¶
　用前湯每加附子一錢數劑乃瘥¶
　一婦人因怒胸痞飲食少思服消導利氣之藥痰喘¶
　胸滿大便下血余用補中益氣加茯苓半夏炮薑四¶
　劑諸症頓愈又用八珍加柴胡炒梔全愈¶
　一婦人瘀血腹痛便血見前¶
<pb:KR3e0070_WYG_032-45b>¶
加減四物湯　治腸風下血¶
　　側栢葉(炒/)荆芥　槐花(炒/)甘草(炒各/五分)枳殻(麩/炒)生地¶
　　黄　當歸　川芎(各一/錢)¶
　右薑水煎¶
腸風黑神散　治腸風下血腹疼後重或肛門脱出¶
　　敗棕(燒/)木饅頭(燒/)烏梅(去/核)粉草(炙各/一錢)¶
　右水煎服¶
　愚按前二症若病久中氣虚弱者必用培補脾胃為主¶
<pb:KR3e0070_WYG_032-46a>¶
地榆湯隂結便血(駱龍/吉方)¶
　　地榆(四/兩)甘草(炒一/兩半)縮砂仁(四十/七粒)¶
　右每服三錢水煎¶
防風如神散　治風熱氣滯糞後下血¶
　　防風　枳殻(麩炒各/等分)¶
　右每服三錢水煎¶
　愚按前二症若胃氣虛不能統血而下用四君中氣¶
　下陷用補中益氣湯脾氣鬱結用歸脾湯氣血虛弱¶
<pb:KR3e0070_WYG_032-46b>¶
　用八珍湯氣血虛寒用十全大補湯¶
治乆下血成片用頭髪燒灰每服一二錢水調下妙香¶
　散治心氣下血温酒調下¶
　　附方¶
加味清胃散(方見二十四/巻第六論)¶
四君子湯¶
六君子湯¶
四物湯¶
<pb:KR3e0070_WYG_032-47a>¶
補中益氣湯(四方見二十/四巻第六論)¶
八珍湯¶
加味歸脾湯(二方見二十/四巻第四論)¶
二神丸¶
四神丸¶
三黄丸(三方見前/第八論)¶
　　婦人痔瘻方論第十四¶
婦人痔瘻因鬱怒風熱厚味膏粱所致其名有五肛邊¶
<pb:KR3e0070_WYG_032-47b>¶
如乳出膿者為牝痔腫脹出血者為牡痔痒痛者為脈¶
痔腫核者為腸痔登厮出血者為血痔治宜審之¶
　愚按前症婦人多因胎産經行飲食起居六淫七情¶
　失調所致男子多因醉飽入房筋脈横解精氣脱泄¶
　熱毒乘虚而患或入房强固其精木乘火勢而侮金¶
　或炙煿厚味隂虚濕熱宜凉血潤燥疏風潰後當養¶
　元氣補隂精不愈即成痔漏有串臀串隂穿腸者其¶
　腸頭腫塊者濕熱也作痛者風也便燥者火也潰膿¶
<pb:KR3e0070_WYG_032-48a>¶
　者熱勝血也大便作痛者潤燥除濕肛門墜痛者瀉¶
　火導濕小便濇滯者清肝導濕經云因而飽食筋脈¶
　横解腸澼為痔症屬肝腎不足故用加味地黄及六¶
　味丸有效慎勿敷毒藥及服寒凉之劑¶
鼈甲散　治五種痔漏膿血淋灕或腫痛堅硬下墜¶
　　鼈甲　露蜂房　蛇蜕　蝟皮　猪後懸蹄(五味/燒成)¶
　　(性各/二錢)麝香(一/分)¶
　右為末每服一錢空心生地黄煎湯調下更傅之¶
<pb:KR3e0070_WYG_032-48b>¶
又方熱痛用寒水石朴硝為末以津調搽¶
　　附方¶
六味丸(方見二十四/卷第十一論)¶
加味地黄丸(方見二十四/卷第六論)¶
　　婦人脱肛方論第十五¶
夫脱肛者大腸之候也大腸虚寒其氣下陷則肛門翻¶
出或因産努力其肛亦然也¶
　愚按前症若大腸濕熱用升陽除濕湯若血熱用四¶
<pb:KR3e0070_WYG_032-49a>¶
　物條芩槐花血虚用四物白术茯苓兼痔痛用四物¶
　槐花黄連升麻中風虚弱用補中益氣芍藥白术中¶
　氣虚寒加半夏炮薑五味腎虚用六味丸虚寒用八¶
　味丸夫肺與大腸為表裏肛者大腸之門肺實熱則¶
　秘結肺虚寒則脱出腎主大便故肺腎虚者多有此¶
　症¶
　　附治驗¶
　一婦人脱肛用補中益氣加味歸脾各百餘劑而愈¶
<pb:KR3e0070_WYG_032-49b>¶
　後因分娩復脱仍以前藥各二百餘劑始愈¶
姚和衆以鐵粉𫝊之良(聖惠方亦治/隂脱隂腫)¶
集驗方以生鐵三斤水一㪷煮至五升取水洗日二次¶
孫真人用蝦蟆皮瓶中燒烟熏功效𤣥㣲¶
一方用五倍子煎湯洗以赤石脂末摻上托入或脱長¶
　者以兩床相並中空尺許以磁瓶盛湯令病人仰卧¶
　浸瓶中逐日易之収盡為度¶
　　附方¶
<pb:KR3e0070_WYG_032-50a>¶
升陽除濕湯　自下而上者引而竭之¶
　　升麻　柴胡　防風　神麯(炒/)澤㵼　猪苓(各半/兩)¶
　　蒼术(一/兩)陳皮　甘草(炙/)大麥蘖(各三/錢)¶
　右每服五錢水煎空心服胃寒腸鳴加益智仁半夏¶
　各半錢薑棗同煎¶
四物湯¶
補中益氣湯(二方見二十/四卷第六論)¶
六味丸¶
<pb:KR3e0070_WYG_032-50b>¶
八味丸(二方見二十四/卷第十一論)¶
　　婦人隂腫方論第十六¶
婦人隂腫因胞胳素虚風邪客之乘於隂部血氣相搏¶
故也¶
　愚按前症若氣血虚弱用補中益氣湯舉而補之肝¶
　經濕熱用龍膽瀉肝湯滲而清之若隂腫隂痒隂冷¶
　隂挺當與後論互相㕘看¶
　　附治驗¶
<pb:KR3e0070_WYG_032-51a>¶
　一婦人隂中腫悶小便澀滯兩脇作腫内熱晡熱月¶
　經不調時或寒熱此因肝脾鬱怒元氣下陷濕熱壅¶
　滯朝用歸脾湯加柴胡升麻解鬱結補脾氣升元氣¶
　夕用加味逍遙散清肝火生肝血除濕熱各數劑諸¶
　症悉愈又用四君芎歸丹皮調補肝脾而經水如期¶
菖蒲散治月水澀滯隂間腫痛¶
　　菖蒲　當歸(各一/兩炒)秦芁(二/兩)¶
　右每服五錢入葱白水煎¶
<pb:KR3e0070_WYG_032-51b>¶
白礬散　治隂腫堅痛¶
　　白礬(半/兩)甘草(半/錢)大黄(一/兩)¶
　右為末水和用棗大綿裹内隂中日兩換以愈為度¶
　　附方¶
補中益氣湯(方見二十四/卷第六論)¶
龍膽㵼肝湯(方見二十四/卷第四論)¶
　　婦人隂痒方論第十七¶
婦人隂痒為三蟲在腸胃之間因臓虚而蝕隂中㣲則¶
<pb:KR3e0070_WYG_032-52a>¶
為痒甚則為痛也¶
　愚按前症屬肝經所化當用龍膽瀉肝湯逍遙散以¶
　主其内外以桃仁研膏和雄黄末或雞肝納隂中以¶
　制其蟲¶
　　附治驗¶
　一婦人胸膈不利内熱作渇飲食不甘肢體倦怠隂¶
　中悶痒小便赤濇此鬱怒傷肝脾所致用歸脾湯加¶
　山梔而愈復因怒患處并小腹脹痛用小柴胡加山¶
<pb:KR3e0070_WYG_032-52b>¶
　梔芎歸芍藥痛止用逍遙散加山梔而愈又因勞役¶
　患處腫脹小便仍濇用補中益氣加山梔茯苓丹皮¶
　而痊¶
　一婦人隂内痛痒不時出水食少體倦此肝脾氣虚¶
　濕熱下注用歸脾湯加丹皮山梔芍藥柴胡生草主¶
　之而安¶
　一婦人隂内痒痛内熱倦怠飲食少思此肝脾鬱怒¶
　元氣虧損濕熱所致用參茋歸术陳皮柴胡炒梔車¶
<pb:KR3e0070_WYG_032-53a>¶
　前升麻芍藥丹皮茯苓而瘥若隂中有蟲痒痛亦屬¶
　肝木以桃仁雄黄研納隂中以殺之仍用清肝解熱¶
　之藥有以雞肝納之者乃取蟲之法也¶
　一方搗新桃葉綿裹納隂中日三兩易¶
龍膽瀉肝湯(方見二十四/巻第八論)¶
逍遙散(方見二十四/卷第四論)¶
　　婦人隂冷方論第十八¶
婦人隂冷因勞傷子臓風冷客之用五加皮乾薑丹參¶
<pb:KR3e0070_WYG_032-53b>¶
蛇床子熟地黄杜仲各三兩鍾乳粉四兩天門冬一兩¶
地骨皮二兩酒十五升漬二宿每服一盞空心食前飲¶
之¶
　愚按前症屬肝經内有濕熱外乘風冷所致若小便¶
　澀滯或小腹痞痛用龍膽㵼肝湯若内熱寒熱或經¶
　候不調用加味逍遙散若寒熱體倦飲食少思用加¶
　味四君子若鬱怒發熱少寐懶食用加味歸脾湯¶
　　附治驗¶
<pb:KR3e0070_WYG_032-54a>¶
　一婦人隂中寒冷小便黄澀内熱寒熱口苦脇脹此¶
　因肝經濕熱用龍膽湯祛利濕熱用加味逍遙散調¶
　補血氣而安¶
　一婦人所患同前更寒熱嘔吐兩股腫痛先用小柴¶
　胡加山梔一劑寒熱嘔吐頓止次用龍膽瀉肝湯一¶
　劑腫痛頓消¶
　一婦人隂中寒冷小便澄清腹中亦冷飲食少思大¶
　便不實下元虚寒治以八味丸月餘飲食漸加大便¶
<pb:KR3e0070_WYG_032-54b>¶
　漸實又月餘諸症悉愈¶
八味丸　治血弱不能榮養臓腑津液枯澀風寒客於¶
　子臓以致隂冷¶
　愚按此丸果係肝脾腎虚殊有神效¶
　　附方¶
小柴胡湯(方見二十四/卷第二論)¶
龍膽㵼肝湯(方見二十四/巻第八論)¶
加味逍遙散¶
<pb:KR3e0070_WYG_032-55a>¶
加味歸脾湯(二方見二十/四巻第四論)¶
加味四君子湯(方見二十四/巻第六論)¶
　　婦人隂挺下脱方論第十九¶
婦人隂挺下脱或因胞絡傷損或因子臓虚冷或因分¶
娩用力所致¶
　愚按前症當升補元氣為主若肝脾鬱結氣虚下陷¶
　用補中益氣湯若肝火濕熱小便清滯用龍膽㵼肝¶
　湯¶
<pb:KR3e0070_WYG_032-55b>¶
　　附治驗¶
　一婦人隂中突出如菌四圍腫痛小便頻數内熱晡¶
　熱似痒似痛小便重墜此肝脾欝結蓋肝火濕熱而¶
　腫痛脾虚下陷而重墜也先以補中益氣加山梔茯¶
　苓車前子青皮以清肝火升脾氣更以加味歸脾湯¶
　調理脾胃外以生猪脂和藜蘆末塗之而収¶
　一婦人隂中挺出五寸許悶痛重墜水出淋&KR0377;小便¶
　濇澀夕與龍膽瀉肝湯分利濕熱朝與補中益氣湯¶
<pb:KR3e0070_WYG_032-56a>¶
　升補脾氣諸症漸愈再與歸脾湯加山梔茯苓川芎¶
　黄栢間服調理而愈後因勞役或怒氣下部濕痒小¶
　水不利仍用前藥即愈¶
又方治前症用麻子仁研塗頂中自吸入即洗去¶
　　附方¶
補中益氣湯(方見二十四/巻第六論)¶
龍膽㵼肝湯(方見二十四/巻第八論)¶
歸脾湯¶
<pb:KR3e0070_WYG_032-56b>¶
加味歸脾湯(二方見二十/四巻第四論)¶
　　婦人隂中生瘡方論第二十¶
　竊謂前症乃七情鬱火傷損肝脾濕熱下注其外症¶
　隂中出如蛇如菌或如雞冠狀或生蟲濕痒或潰爛¶
　出水或腫悶墜痛其内症體倦内熱經候不調或飲¶
　食無味晡熱發熱或胸脇不利小便痞脹或赤白帶¶
　下小水淋濇其治法腫痛者四物湯加柴梔丹皮膽¶
　草濕痒者歸脾湯加柴梔丹皮淋濇者龍膽瀉肝湯¶
<pb:KR3e0070_WYG_032-57a>¶
　白术丹皮漬腐者逍遙散山梔川芎腫悶墜痛者¶
　補中益氣湯山梔丹皮佐以外治之法¶
　一婦人腐漬膿水淋灕腫痛寒熱小便赤濇内熱作¶
　渇肢體倦怠胸脇不利飲食少思余以為肝脾虧損¶
　用補中益氣内柴胡升麻各用一錢加茯苓一錢山¶
　梔二錢數劑少愈又與歸脾湯加山梔川芎茯苓三¶
　十餘劑諸症悉退惟内熱尚在再與逍遙散倍用山¶
　梔而愈¶
<pb:KR3e0070_WYG_032-57b>¶
　一婦人素性急隂内痛小便赤濇怒而益甚或發熱¶
　或寒熱此肝經濕熱所致用芎歸炒梔柴胡苓术丹¶
　皮澤㵼炒芍車前炒連生草數劑漸愈乃去黄連澤¶
　㵼又數劑全愈¶
　　附方¶
四物湯¶
補中益氣湯(二方見二十/四巻第六論)¶
逍遙散¶
<pb:KR3e0070_WYG_032-58a>¶
歸脾湯(二方見二十/四卷第四論)¶
龍膽㵼肝湯(方見二十四/巻第八論)¶
小柴胡湯(方見二十四/巻第二論)¶
　　女人交接傷丈夫頭痛方第二十一¶
　愚按前症當用補中益氣六味地黄以滋化源為主¶
來復丹交接相傷四肢沈重頭痛昏暈米飲下¶
　右每服五十丸(方見二十五/巻第十論)¶
　　附方¶
<pb:KR3e0070_WYG_032-58b>¶
補中益氣湯(方見二十四/卷第六論)¶
六味丸(方見二十四/巻第十一論)¶
　　女人交接輒血出痛方第二十二¶
　一婦人每交接出血作痛此肝火動脾而不能攝血¶
　用補中益氣濟生歸脾二湯而愈若出血過多而見¶
　他症但用前藥調補肝脾¶
千金方治交接血出¶
　　桂心　伏龍肝(各等/分)¶
<pb:KR3e0070_WYG_032-59a>¶
　右為末酒服錢許¶
　　附方¶
補中益氣湯(方見二十四/卷第六論)¶
濟生歸脾湯(方見二十四/巻第四論)¶
　　婦人交接他物所傷方第二十三¶
　一婦人交接出血作痛發熱口渇欲嘔或用寒凉之¶
　藥前症益甚不時作嘔飲食少思形體日瘦余曰症¶
　屬肝木而藥復傷脾所致也先用六君加山梔柴胡¶
<pb:KR3e0070_WYG_032-59b>¶
　脾胃健而諸症愈又用加味逍遙散而形氣復¶
　一婦人隂腫下墜悶痛出水胸腹不利小便頻數内¶
　熱晡熱口苦耳鳴此肝脾火症用小柴胡加車前膽¶
　草苓术升麻二劑稍愈又用加味逍遙加升麻數劑¶
　漸愈乃以加味歸脾加升麻柴胡井補中益氣加山¶
　梔數劑頓愈仍用加味逍遙加味歸脾二藥調理全¶
　愈¶
　一婦人患前症熱痛或用寒凉敗毒藥飲食不入時¶
<pb:KR3e0070_WYG_032-60a>¶
　欲作嘔小腹重墜余謂此脾胃復損元氣下陷先用¶
　補中益氣加炮薑二劑重墜頓愈又加茯苓半夏二¶
　十餘劑而愈乃以歸脾湯少加柴胡升麻并六味地¶
　黄丸而康¶
又方割雞冠血塗之以赤石脂末摻之五棓子末亦良¶
　　附方¶
六君子湯¶
補中益氣湯(二方見二十/四巻第六論)¶
<pb:KR3e0070_WYG_032-60b>¶
加味逍遙散¶
加味歸脾湯¶
歸脾湯(三方見二十/四巻第四論)¶
六味丸(方見二十四/卷第十一論)¶
　　治小户嫁痛方第二十四¶
　愚按前症當従二十一論互相主治¶
千金方療小户嫁痛¶
　　甘草　生薑(各五/分)白芍藥(四/分)桂心(三/分)¶
<pb:KR3e0070_WYG_032-61a>¶
　右以酒二升煎三四沸服¶
又方海螵蛸燒為末酒服方寸匕日三服¶
又方小麥甘草等分煎湯洗甚效¶
　¶
　¶
　¶
　¶
　¶
<pb:KR3e0070_WYG_032-61b>¶
　¶
　¶
　¶
　¶
　¶
　¶
　¶
　薛氏醫案卷三十二¶
