# -*- mode: mandoku-view; -*-
#+TITLE: 薛氏醫案
#+DATE: 2015-08-24 23:07:12.708924
#+PROPERTY: ID KR3e0070
#+PROPERTY: BASEEDITION WYG    
#+PROPERTY: JUAN 卷六十四
<pb:KR3e0070_WYG_064-1a>¶
欽定四庫全書¶
　薛氏醫案卷六十四¶
　　　　　　　　　　　　　　明　薛已　訂¶
　　保嬰撮要丸¶
　　　腫瘍¶
腫瘍者以瘡瘍未潰而言也經云形傷痛氣傷腫又云榮¶
氣不從逆於肉裏乃生癰腫皆因稟受胎毒或乳母膏¶
粱厚味七情陰火或兒食炙&KR1020;甘美積毒氣血不和所¶
<pb:KR3e0070_WYG_064-1b>¶
致當分其經絡所屬五臟相勝與元稟虧損預為審用¶
攻補調和之劑速令散潰尢當審其勢之腫漫色之赤白¶
與痛有㣲甚毒有表裏若腫髙焮痛便利調和邪在表¶
也宜表散之腫硬痛深大便秘澁邪在内也宜下之外無拘¶
急内則便利調和者邪在經絡也宜調榮衞腫焮大痛或¶
麻木不痛邪氣凝滯也用隔蒜灸及活命飲若煩躁飲¶
冷赤痛發熱二便不通者火熱内熾也用清凉飲活命¶
飲加大黄尤善若㣲腫㣲痛或不痛陽氣虛弱也用參¶
<pb:KR3e0070_WYG_064-2a>¶
茋托裡散微黯微赤或不赤陽氣虗寒也用加味托裡¶
散若惡寒而不作膿若膿熟而不潰者陽氣虗也用加¶
味托裡散如此則未成者自能消散已成者自能潰腐¶
尤當别其屬隂屬陽或半隂半陽而治之若泥於腫&KR0337;¶
禁用辛熱之說不分受症之因兼症之經槩行敗毒泛¶
擾諸經誅伐無過以致不能起發或不能腐潰收斂變¶
症莫能枚舉癰疽論云腫&KR0337;内外皆壅宜以托裡表散¶
為主但見腫痛叅之脉症虗弱便與滋補氣血無虧可¶
<pb:KR3e0070_WYG_064-2b>¶
保終吉嬰兒有疾兼調其母若腫瘍之際治失其法必¶
致潰瘍之變症此推内經之微㫖而生平之徵驗者尤¶
當觸類而長愚奚庸贅¶
　　潰&KR0337;¶
潰瘍者以瘡瘍腫潰而言也膿潰而腫消痛止者為順¶
若膿潰腫痛或發寒熱者氣血虗也用十全大補湯膿潰¶
欲嘔少食脾胃虗弱也用六君炮薑手足並冷者脾氣¶
虗寒也用六君薑桂如不應急加附子膿潰而仍痛或¶
<pb:KR3e0070_WYG_064-3a>¶
二便秘濇者熱毒未解也用清熱消毒散熱退而渇不¶
退津液不足也用八珍加黄茋麦門山茱茰熱止而小¶
便頻數腎虗也用加减八味丸料若熱不止或腫痛反¶
甚虗熱内作也用人参黄茋湯或熱退而肌肉不生者¶
氣血俱虗也用十全大補湯瘡色大白或陷下不斂寒¶
氣所襲也用五味異功散佐以豆䜴餅膿血過多煩躁¶
不安乃亡陽也急用獨参湯尤當審其腫之軟硬飲食¶
冷熱與膿之稀稠多少肉之赤色微甚青黯及瘡口之¶
<pb:KR3e0070_WYG_064-3b>¶
收斂遲速而投托裡消毒調補之劑庻無變症癰疽論¶
云潰瘍内外皆虗宜以托裡補接為主葢潰瘍之變症¶
因由於腫瘍之際治失其宜虧損元氣之所致治者可¶
不慎哉¶
　　胎毒發丹¶
胎毒發丹者因胎毒内伏或頻浴熱湯或著烘衣或乳¶
母飲食七情内熱助邪為患發頭靣四肢延及胸腹色¶
赤遊走不定古人云從四肢起入腹嚢者皆不治當急¶
<pb:KR3e0070_WYG_064-4a>¶
令人隨患處遍吮毒血各聚一䖏砭出之急服活命飲¶
惟百日内忌砭以其肌肉難任也若發散過劑表虗熱¶
而赤不退者用補中益氣湯加防風白芷寒凉過劑胃¶
氣受傷而熱赤不退者用異功散加柴胡升麻或兼發¶
搐等症用四君升麻當歸釣藤鈎若復行攻毒必致不¶
起頭額間患者當卧鎌砭之¶
史少叅孫二嵗丙申正月隂嚢赤腫余作胎毒治瘥後¶
患發熱痰盛等症診其母有鬱火血熱用觧鬱涼血之¶
<pb:KR3e0070_WYG_064-4b>¶
藥子母俱服而愈至六月初患吐㵼兩眼瞤動或投参¶
术之類不應以為慢驚欲用附子藥請余議視其寅邜¶
闗脉赤此屬風熱傷脾用柴胡清肝散加釣藤鈎木賊¶
草一劑即愈丁酉正月初旬頸患熱毒膿出貼藥忽暴¶
風啟戸即時發熱翌日頭靣黯腫如斗兩耳厚寸許此¶
風邪上攻血得熱而沸騰也急砭兩額出黒血三盞許隨¶
用清熱化毒湯黯腫十退七八翌日復砭則血不甚黒¶
矣仍以前藥去牛蒡子加熟地黄而愈此症若不行砭¶
<pb:KR3e0070_WYG_064-5a>¶
法或作破傷風治必死¶
一小兒四肢患之外勢雖輕内則大便秘結此患在臓¶
也服大連翹飲敷神效散而瘥¶
一小兒患之赤暈走徹遍身難以悉砭令人吮四肢胸¶
背數處使毒血各凝聚而砭之先用活命飲末酒調二¶
服又以金銀花甘草節為末用人乳汁調服漸愈月餘¶
後兩足皆腫仍砭之服前藥而痊數日後兩足復赤或¶
用犀角解毒丸之類致乳食不進肚腹膨脹此復傷脾¶
<pb:KR3e0070_WYG_064-5b>¶
胃而然也敷神功散服補中益氣湯加茯苓而痊¶
一小兒腿如霞片遊走不定先以麻油塗患處砭出惡¶
血其毒即散用九味解毒散而安¶
一小兒臂患之砭出毒血而愈惑於人言服䕶心散以¶
杜後患服之吐㵼腹脹患處復赤手足並冷余謂此脾¶
胃虗弱前藥服傷用六君湯一劑頓愈又以異功散加¶
升麻柴胡而痊¶
一小兒患此砭之而愈但作嘔不食流涎靣黄余謂此¶
<pb:KR3e0070_WYG_064-6a>¶
脾氣虗弱用異功散加升麻治之吐止食進又用補中¶
益氣湯涎收而安¶
一小兒患此砭之而愈翌日發搐作嘔手足並冷此胃¶
氣虗而肝木侮之用異功散加藿香木香諸症頓止又¶
用異功散加升麻柴胡而痊¶
一小兒患此砭之而愈但靣赤作嘔飲冷余謂胃經熱毒¶
未解先用仙方活命飲又用清熱消毒散各一劑而愈¶
一小兒腿上患之神思如故乳食如常余謂毒發於肌表令¶
<pb:KR3e0070_WYG_064-6b>¶
急砭出毒血自愈不信外敷寒凉内服峻劑腹脹不乳而死¶
一小兒遍身皆赤砭之投以解毒藥而愈¶
一小兒患此二便不利隂嚢肚腹俱脹急用砭法隨以¶
活命飲加漏蘆木通大黄為末時用熱酒調服至兩許二¶
便俱通諸症頓退却去三味仍前時服而愈¶
一小兒患此二便不利腹脹咳𠻳用活命飲加漏蘆木¶
通麻黄為末時時熱酒調服二便隨通遍身出汗諸症¶
頓退鼻息似絶無氣以動時或似躁此邪氣去而元氣¶
<pb:KR3e0070_WYG_064-7a>¶
虗也急用當歸補血湯而愈¶
砭法治丹毒赤色遊走不定令口吮毒血各聚一處用¶
細磁器擊碎取有鋒芒者以筯頭劈開夹之用線縛定¶
兩指輕撮筯頭稍令磁芒對聚血處再用筯一根頻擊¶
刺出毒血輕者止用口吮出毒用藥敷之如患在頭者¶
不用砭法止宜用針卧倒挑患處以出毒血遲則毒血¶
入腹而難起矣¶
神功散治丹毒最效若砭後毒甚者宜用如毒輕者砭¶
<pb:KR3e0070_WYG_064-7b>¶
之後不可用恐砭處皮膚既破草烏能作痛也¶
仙方活命飲¶
清熱化毒湯¶
清熱消毒散¶
柴胡清肝散¶
補中益氣湯¶
小柴胡湯¶
大連翹飲¶
<pb:KR3e0070_WYG_064-8a>¶
柴芍参苓飲¶
九味解毒散¶
　　傷寒發丹¶
傷食發丹者因脾胃之氣未充乳食過多不能運化藴熱¶
於内而逹於肌表也若因乳食停滯者先用保和丸消¶
之大便秘結量加大黄通之乳食既消而丹尚作者用¶
清中觧鬱湯治之丹邪既去而乳食不思者用五味異¶
功散補之發熱作渇或飲食少思者用七味白术散補¶
<pb:KR3e0070_WYG_064-8b>¶
之大凡飲食厚味所致者赤暈或行而緩慢若飲燒酒¶
或誤吞信石所致者遍身赤暈其行甚速又有瘡瘍發¶
焮周圍有赤暈其熱消散或膿出自退凡此俱忌砭法¶
皆宜安裡為主不可攻伐若自吐㵼亦不可止之吐㵼¶
中有發散之意因飲燒酒者飲冷米醋一二杯解之此¶
神妙之法也因母多食炙&KR1020;膏粱或飲燒酒或服辛熱¶
燥藥或鬰怒傷肝脾致兒為患者當叅胎熱毒瘡瘍治¶
之¶
<pb:KR3e0070_WYG_064-9a>¶
一小兒靣色皎白手足常冷傷食患丹余謂此因脾胃¶
虗弱不信另用尅伐之劑更吐㵼腹痛吐涎不乳口舌¶
生瘡此脾胃復傷而虗寒格陽在外非實熱也先用六¶
君乾薑又用五味異功散而愈¶
一小兒每停食發赤暈此脾虗食鬰用清中解鬰湯而¶
愈越月忽揺頭咬牙痰甚發搐嘔吐酸腐此食鬰傷脾¶
也待其吐盡翌日少與白术散而愈又服前散月餘遂¶
不復患¶
<pb:KR3e0070_WYG_064-9b>¶
一小兒停食便秘四肢赤色此飲食藴毒於内用枳實¶
黄連厚朴山查神&KR0920;而便通赤觧更頭暈咳𠻳此脾氣¶
虗而不能生肺金也用六君桔梗以補脾肺山查神&KR0920;¶
以消飲食而痊¶
一小兒患此服發表之劑手足抽搐服驚風之藥目瞤¶
痰甚余謂脾胃虧損肝木所勝之虗象無風可袪無痰¶
可逐用六君子湯一劑而安再劑而瘥¶
一小兒停食服通利之劑患丹作嘔腹脹此脾氣復傷¶
<pb:KR3e0070_WYG_064-10a>¶
也用補中益氣湯五味異功散而愈¶
一小兒因母食炙&KR1020;酒麺兩臂前膁各漫腫一塊有根¶
四畔赤暈相圍余謂患處屬胃經因胃經積熱而為患¶
也用清胃㵼黄二散治之而消設謂丹毒輙用砭法及¶
敗毒之藥反促其危矣¶
一小兒停食身發赤暈用清中解鬰湯而愈越月忽揺¶
頭咬牙痰盛發搐吐出酸腐待其吐盡翌日少以七味¶
白术散次日又以參苓白术散調理脾胃遂不復患大¶
<pb:KR3e0070_WYG_064-10b>¶
抵吐後兒安不必服藥也¶
一小兒停食大便不通四肢赤暈余用枳實厚朴山查¶
神&KR0920;大便遂通赤色亦止更又眩暈咳𠻳此乃脾氣虗¶
而不能生肺金也用六君子湯而愈¶
一小兒停食靣赤用清熱發散之藥遂腹脹痰喘倦怠¶
惡寒此亦脾胃傷而肺金不能生仍用六君加桔梗以¶
補脾肺又以山查神&KR0920;以消餘食頓愈¶
一小兒患此服發表之劑手足抽搐服抱龍丸目瞤氣¶
<pb:KR3e0070_WYG_064-11a>¶
喘痰甚此脾胃虧損而成慢驚也無風可袪無痰可逐¶
此虗象也用六君加附子一劑而安再服全愈¶
一小兒停食患前症服辛熱之藥腹脹如蠱脉洪而數¶
内作膿也不信果便膿而死¶
保和丸(方見虗羸/)¶
五味異功散(方見敗毒之藥/)¶
清中解鬰湯¶
七味白术散¶
<pb:KR3e0070_WYG_064-11b>¶
六君子湯¶
清胃散(四方見腹癰/)¶
補中益氣湯(方見肌肉不生/)¶
㵼黄散(方見頭靣瘡/)¶
　　胎毒瘡瘍¶
胎毒瘡瘍皆禀於父母胎熱或乳母飲食之毒七情慾¶
火所致不可専治小兒亦湏兼治乳母小兒即安瘡瘍¶
當服和解不宜服峻劑¶
<pb:KR3e0070_WYG_064-12a>¶
一小兒患於左耳邊漸延頭上作痒此禀肝膽經脉數¶
此禀生母肝火所致乳母有肝火而益甚也又數日作¶
吵不安手足時搐此因作膿焮痛而然又三日早間以¶
指㣲按瘡頭腫隨指復起其膿已成也至午瘡頂起薄¶
皮膿已熟也㸃代針膏将晩出膿兒頓安腫赤頓消此¶
瘡家最善症也貼太乙膏以䕶風寒乳母服逍遥散而¶
愈¶
一小兒生下臂外膁腫一塊寸許月餘忽赤腫二寸許外¶
<pb:KR3e0070_WYG_064-12b>¶
赤暈勢欲走散此膿毒内焮針之隨出膿赤暈退兒即¶
安診乳母肝膽脉弦數按之有力先用加味小柴胡湯¶
加黄連二劑去黄連又二劑却用加味逍遥散與乳母¶
服兒尋愈¶
一小兒生下大腿腫寸許一塊靣目色白將朞敷藥而¶
潰膿水清稀二朞而未愈後呵欠咬牙此禀腎虗朝用¶
補中益氣湯夕用地黄丸料與母子同服半杯年餘而¶
愈¶
<pb:KR3e0070_WYG_064-13a>¶
一小兒生下左脇間一塊漫腫無頭肉色不變敷鐵篐¶
散而膿清欲嘔余謂禀肝經氣滯而脾氣虗不能愈也¶
先用異功散加柴胡升麻以補脾胃又以托裡散加柴¶
胡山梔以托裡清肝其子亦飲數匙三月而愈¶
一小兒生下小腹患腫一塊年餘不潰寒熱徃来此禀¶
肝火而然也其母果經事不調内熱體倦用地黄丸八¶
珍湯與母服子日服半杯尋愈¶
一小兒生下胸脇間腫赤年餘不消余謂禀肝血熱但¶
<pb:KR3e0070_WYG_064-13b>¶
治其母不信另用鐵篐散犀角丸作嘔不乳此胃氣虗¶
而復傷余用五味異功散救子之胃氣用加味逍遥散¶
治母之肝火頓愈¶
一小兒生下遍身無皮色赤原母素食膏粱之物以寒¶
水石一兩炒焦黄栢二兩浄黄土四兩俱為細末時敷¶
遍身母服清胃散加漏蘆五日赤少淡却用黄土五兩¶
炒焦黄栢一兩敷之母服加味逍遥散又三日赤頓淡¶
水頓少又三日但敷黄土一味母服八珍湯加牡丹皮¶
<pb:KR3e0070_WYG_064-14a>¶
柴胡而愈¶
一小兒生下有疥審其母素鬰怒用消毒散以當歸膏¶
調敷母服加味逍遥散加漏蘆及加味歸脾湯而愈後¶
復發為母食膏粱用清胃散及敷前藥而愈¶
一小兒生下有痔瘡三嵗後作痛服化毒丹犀角丸以¶
治大膓之火更腹痛作㵼咬牙呵欠仍欲治火余曰呵¶
欠咬牙属肝經之病内經云因而飽食筋脉横解腸澼為¶
痔此禀肝火為患兒服地黄丸母服逍遥散加漏蘆而¶
<pb:KR3e0070_WYG_064-14b>¶
愈¶
一小兒隂嚢赤痒或時如無皮状兩目常閉服化毒丹¶
益甚余曰化毒丹犀角丸治脾胃實火之劑前症乃禀¶
肝腎經隂虗也不信仍服之㡬危余用六味地黄丸四¶
味肥兒丸母服加味逍遥散而痊¶
一小兒生下隂嚢赤腫余謂禀腎肝隂虗不信另用化¶
毒丹之類前症益甚更嘔吐不乳手足並冷此脾胃被¶
傷先用五味異功散母用大劑地黄丸料加炒黒黄栢¶
<pb:KR3e0070_WYG_064-15a>¶
及漏蘆與數劑而消其時患是症服化毒丹敷涼藥者¶
俱不救¶
一小兒生下臀尖㣲腫寸許一塊敷鐵篐散服化毒丹¶
越月腫起色赤啼聲不絶以指按之隨手復起此膿内¶
&KR0836;而痛也遂針之出稠膿啼聲即止余謂血氣無虧不¶
必用藥彼欲速效另犀角丸致吐㵼發搐欲投驚藥余¶
曰此因脾胃虧損而内生風耳急以人参一兩細切和¶
壯婦乳一鍾置粥釜中煮良乆取出絞乳汁以綿作乳¶
<pb:KR3e0070_WYG_064-15b>¶
頭様者蘸乳頻與兒吮之一日吮盡却服乳化地黄丸¶
母日服八珍湯加漏蘆不月而愈¶
一小兒生下臀内膁赤腫二寸許一塊有膿内潰遂針¶
之出濃甚多随眼閉咬牙余謂眼閉脾氣虗不能開也發¶
搐咬牙乃脾氣虗而肝火動也以人参如前漬乳兒吮¶
母服八珍湯加漏蘆月餘而瘡愈¶
一小兒生旬餘頭患毒髙寸許有赤暈勢危急卧鎌砭¶
出黒血兒即安翌日眉間有患亦有赤暈余意宜即砭¶
<pb:KR3e0070_WYG_064-16a>¶
之衆議第二日砭之果血凝不出腹脹而歿¶
敷藥鐵篐散治一切瘡癤癰疽¶
　　芙蓉葉　黄柏　大黄　五倍子　白芨¶
　右為末用水調搽四圍¶
　按前方乃寒凉解熱收斂之劑或有用白蘝商陸根者¶
　有用寒水石天花粉者有用蒼耳金銀花者有用芭蕉¶
　赤小荳者有用草烏白芷之類者皆不分寒熱温凉之¶
　雜餌内經云先腫而後痛者形傷氣也先痛而後腫者¶
<pb:KR3e0070_WYG_064-16b>¶
　氣傷形也又云五臟不和九竅不通六腑不和瘤結為¶
　癰外科精義云凡瘡腫高而軟者發於血脉腫下而堅¶
　者發於筋脉肉色不變發於骨髓葢必有諸中而後形¶
　諸外故受症之經與所患之位各有不同豈宜一概外¶
　敷凉藥惟脾胃無虧血氣不和者庶幾有效若服化¶
　毒之類脾胃復傷運氣凝滯亦不能消矣至如疔瘡之¶
　𩔖正欲宣拔其毒若復用前藥肌肉受寒血氣凝滯¶
　必至毒氣入内而不救治法必察其腫之高漫色之赤¶
<pb:KR3e0070_WYG_064-17a>¶
　白痛之微甚作膿之難易出膿之稠薄生肌之遲速¶
　以别其屬隂屬陽或半隂半陽或純隂純陽而用相宜¶
　之藥以凉之熱之和之又當審受症之傳變五臟之¶
　相勝而以調補脾胃為主庶不致變惡症也¶
五福化毒丹治胎毒及痘後頭面生瘡眼目腫痛¶
　　生地黄(杵/膏)熟地黄(自製/杵膏)天門冬(去心/杵膏)麥門冬¶
　　(去心/杵膏)𤣥參(各三/兩)甘草　甜硝(各二/兩)青黛(一兩/五錢)¶
　右為末煉蜜丸如芡實大每服一丸白滚湯化下甜¶
<pb:KR3e0070_WYG_064-17b>¶
　硝即朴硝以滚湯製過者便是按前症服此而發搐¶
　痰喘者皆中氣受傷而變虚熱也急服五味異功散¶
　若手足並冷者中氣虚寒也前湯加薑桂多有生者¶
犀角消毒丸治積熱及痘疹後餘毒生瘡¶
　　生地黄　防風　犀角屑(鎊/)荆芥穗　當歸¶
　　(各一/兩)牛蒡子(杵/炒)赤芍藥　連翹　桔梗(各七/錢)¶
　　薄荷　黄芩　甘草(各五/錢)¶
　右為末煉蜜丸如芡實大每服一丸薄荷湯化下¶
<pb:KR3e0070_WYG_064-18a>¶
　按前二方善損中氣傷隂血若大人形病俱實脾胃健¶
　旺者庻可用之恐芽兒臟腑脆嫩不能勝此經云氣¶
　主&KR0821;之血主濡之氣者胃中冲和之元氣若胃氣一¶
　傷不能&KR0821;濡消散膿已成者不能腐潰膿已潰者不¶
　能生肌收斂因而難治甚致不起不可不慎也¶
八味茯苓補心湯治心氣不足血氣不和而患瘡症(愚/製)¶
　　茯苓　酸&KR0037;仁(炒各/二錢)五味子(炒一/錢)人參(一錢/五分)¶
　　當歸(一/錢)白术(炒一/錢)逺志(去心/六分)菖蒲(五/分)炒甘草¶
<pb:KR3e0070_WYG_064-18b>¶
　　(五/分)¶
　右作二三服水煎¶
柴胡梔子散(方見脇&KR1012;/)¶
托裡散(方見熱毒/)¶
　　熱毒瘡瘍¶
熱毒瘡瘍因食膏粱厚味或乳母七情鬰火所致若腫¶
臖作痛氣血凝滯也用仙方活命飲口渇便秘熱毒内¶
藴也用四順清凉飲佐以如聖餅腫硬色赤熱毒凝聚¶
<pb:KR3e0070_WYG_064-19a>¶
也用活命飲佐以隔蒜灸腫焮不消欲作膿也用托&KR0187;¶
消毒散不成膿或成膿不潰氣血虗也用八珍湯潰而¶
肉赤不斂脾血虗也用四物參术肉白而不斂脾氣弱¶
也用四君芎歸食少體倦而不斂脾氣虗也用六君當¶
歸升麻凡藥對症無有不愈設或妄行攻毒元氣虧損¶
則變惡症而難治矣大抵瘡瘍屬腑者易治元氣無虧¶
者不治自愈屬臟者難治元氣虧損者則變為惡症誤¶
行尅伐元氣虧損尤難療理故切不可用峻厲之劑觀¶
<pb:KR3e0070_WYG_064-19b>¶
東垣丹溪云但見腫痛叅之脉症虗弱便與滋補血氣¶
無虧可保終吉若用驅逐敗毒不免有虗勞之禍矣¶
一小兒患之腫焮敷服敗毒之藥腫益甚更作嘔視其¶
寅闗脉青赤此肝經風熱之毒中氣復傷而然也用五¶
味異功散加柴胡升麻再用補中益氣湯加白芷桔梗¶
而愈¶
一女子十嵗餘耳下連項赤腫寒熱頭痛恪敷鐵篐散¶
此少陽膽經火症内作非鐵篐散所能愈余用梔子清¶
<pb:KR3e0070_WYG_064-20a>¶
肝散而愈¶
一小兒所患同前右闗脉數按之則弦作嘔懶食此肝¶
木尅脾土所致用小柴胡湯去黄芩加茯苓芍藥而愈¶
一小兒患之余謂禀肝脾氣滯不信用鐵篐散犀角丸¶
而嘔吐少食手足並冷此脾胃受傷也子用五味異功¶
散加术香母用加味逍遥散加味歸脾湯而消¶
一小兒缺盆患之内外敷服敗毒之藥發熱腫痛按之¶
則軟此膿内潰也喜其右腮白左腮黄乃脾肺相生其¶
<pb:KR3e0070_WYG_064-20b>¶
病昜愈遂針出膿用托裡散而愈¶
一小兒頭&KR0405;患之服清胃之藥腫痛益甚余謂毒氣熾¶
盛而淤血不散也用仙方活命飲二劑而愈後因傷食¶
朝寒暮熱頭&KR0405;仍患之服降火之劑口舌赤腫手足並¶
冷余謂胃氣復傷而虗寒也用五味異功散而愈¶
一小兒頭患癤甚多寒熱作痛時季夏乃形病俱實先¶
用人参敗毒散加黄連香薷一劑其痛頓止次用仙方¶
活命飲末三服大者出膿小者自消後食厚味復發用¶
<pb:KR3e0070_WYG_064-21a>¶
清胃散活命飲各一服而愈¶
一小兒素食炙煿不時患之此膏粱積熱所致用清胃¶
㵼黄二散將愈又停食服巴豆之藥口舌赤爛頭&KR0405;生¶
瘡此胃氣復傷而内熱也用人参安胃散而愈¶
一小兒不時患之兼頬側結核此肝疳之症先用龍膽¶
㵼肝湯二劑以治肝火又用四味肥兒丸五味異功散¶
加升麻柴胡消疳健脾而愈¶
一小兒素有疳脾之症患癤甚多用仙方活命飲二劑¶
<pb:KR3e0070_WYG_064-21b>¶
腫痛頓退又用四味肥兒丸五味異功散加柴胡升麻¶
而愈其時同患此症用犀角丸化毒丹傷其脾胃者俱¶
致不起¶
一小兒頭&KR0405;患之腫痛焮作屬胃經熱毒先用仙方活¶
命飲末次用清胃散而痊後口舌生瘡别搽末藥腹痛¶
重墜作嘔不食手足指冷余謂脾胃虗寒用異功散加¶
升麻而痊¶
一小兒十二嵗胸前患此腫焮作痛外敷鐵篐散内服¶
<pb:KR3e0070_WYG_064-22a>¶
犀角丸腹中寒痛驗之膿已成先用五味異功散再用¶
托裏消毒散膿自出却用托裏散而愈¶
一小兒臂患毒漫腫㣲痛敷鐵篐散時欲嘔吐胸腹痞¶
滿手足並冷此脾氣虗寒也症属半隂半陽鐵篐散乃¶
純陽之藥非其所宜遂敷冲和膏服六君乾薑而消葢¶
小兒元氣易實昜虗用寒藥敷貼逼毒入臟而不能救¶
者多矣¶
仙方活命飲¶
<pb:KR3e0070_WYG_064-22b>¶
　　皂角刺(炒/)穿山甲(蛤粉/同炒)乳香　没藥　白芷¶
　　防風　當歸(各一/錢)金銀花　陳皮(各三/錢)貝母¶
　　天花粉　甘草節¶
　右每服五錢酒煎服嬰兒每服一兩母子同服為末¶
　酒調服亦可毒在表者加麻黄散下毒在内者加大¶
　黄下之當臨制宜此解毒囘生起死之良劑¶
托裏消毒散治胃經虗弱或因尅伐致瘡不能潰散瘡¶
未成即消已成即潰腐肉自去新肉自生¶
<pb:KR3e0070_WYG_064-23a>¶
　　人參　黄茋　當歸(酒/拌)芍藥(炒/)白术(炒/)川芎¶
　　茯苓(各一/錢)白芷　甘草(炒/)金銀花　連翹(各五/分)¶
　右作二劑水煎徐徐服¶
托裏散治瘡瘍因氣血虗不能起發腐潰收斂及惡寒¶
　發熱宜用此補托之¶
　　人參(五分氣/虗倍用)黄茋(炒五/分)當歸(五分血/虗倍用)白术(倍/用)¶
　　茯苓(各五/分)芍藥(酒炒/五分)熟地黄(一錢生/者自製)¶
　右作二三劑水煎服¶
<pb:KR3e0070_WYG_064-23b>¶
替針丸治瘡疽膿已成不潰者¶
　　陳壊米(一/錢)磠砂(五/錢)雄雀糞(四十九粒直/細者是也)¶
　右為末米粥丸麥粒大每用一粒粘瘡頭上以膏藥¶
　貼之半晌其膿自出若瘡頭透而膿不出或出而愈¶
　痛或發熱血氣虗也用托裏散或作嘔吐痰食少體¶
　倦脾氣虗也用六君子湯¶
五福化毒丹治熱毒藴積赤咽乾口舌生瘡或頭靣瘡¶
　癤譫語不寜(方見胎毒瘡瘍/)¶
<pb:KR3e0070_WYG_064-24a>¶
　按前方生血凉血解毒寒中之劑形病俱實者殊有良驗¶
　但一二丸即止不可過多則反傷元氣變症不可勝言也¶
天烏散¶
　　天南星　赤小豆　草烏　黄蘖(各等/分)¶
　右為末薑汁米醋調貼患處¶
四物湯治發熱煩燥或日晡熱若因脾虗不能生血者¶
　則用六君子湯之類忌用前藥(方見腋癰/)¶
四君子湯治脾胃虗熱唇口生瘡或瘡不消不潰不斂¶
<pb:KR3e0070_WYG_064-24b>¶
　或食少作嘔大便不實若因肝木乗脾土而致者宜¶
　加軟柴胡炒黄芍藥(方見腹癰/)¶
六君子湯治脾胃虗弱飲食少思或大便不調肢體消¶
　痩靣色痿黄即四君子加陳皮半夏¶
八珍湯治氣血俱虗成者不能潰潰者不能斂或惡寒¶
　發熱或晡熱作渇飲食少思者(即四君子四/物二湯合用)¶
如聖餅治氣虗瘡瘍硬腫不能消散若大人發背等症¶
　肉死不知痛加蟾酥(方見/流注)¶
<pb:KR3e0070_WYG_064-25a>¶
四順清凉飲¶
四君子湯(二方見腹癰/)¶
加味歸脾湯¶
小柴胡湯¶
梔子清肝散(三方見脇癰/)¶
托裏沖和湯(方見敷凉藥/)¶
五味異功散(方見敗毒之藥/)¶
加味逍遥散(方見發熱不止/)¶
<pb:KR3e0070_WYG_064-25b>¶
人參敗毒散(方見發癍/)¶
四味肥兒丸(方見貼骨癰/)¶
隔蒜灸法(方見流注/)¶
清胃散(方見熱毒口瘡/)¶
補中益氣湯(方見肌肉不生/)¶
　　胎毒瘰&KR1031;¶
胎毒瘰&KR1031;者乃禀肝膽二經鬰火氣滯所致盖肝膽經¶
行人身之側若因肝火動而受患故發於肝膽二經部¶
<pb:KR3e0070_WYG_064-26a>¶
分當審其因而藥之或因乳母恚怒或血虗内熱者當¶
審其所因而調其母不可用峻厲之藥恐傷元氣也¶
一小兒落草頸間有&KR1031;五枚審其母素多怒時常寒熱¶
或乳間作痛或脇肋㣲腫悉屬肝膽經症先用小柴胡¶
湯加當歸芍藥寒熱頓退又用加味逍遥散母服兩月¶
餘其兒亦愈¶
一小兒頸間耳下各結核三嵗久服消毒之劑患處益¶
甚元氣益虗診乳母素鬰怒致肝脾血虗而有熱用加¶
<pb:KR3e0070_WYG_064-26b>¶
味歸脾湯為主佐以加味逍遥散母熱漸退却與兒日¶
各數匙兩月餘而愈¶
一小兒自落草時頸間患有四枚至五嵗耳前後如貫¶
珠元氣虗甚寒熱徃来飲乳不徹此稟肝膽經氣滯之¶
症用八珍逍遥二散與壯年婦人服之兒飲其乳半載¶
之後兒軆漸充其核漸消又服地黄丸逍遥散而全愈¶
一小兒頸間結核或發寒熱左頬青額間赤此禀肝心¶
二經之症用加味逍遥散加漏蘆與母服兒日服半蛤¶
<pb:KR3e0070_WYG_064-27a>¶
許兩月餘核漸消後因母怒發熱兒病仍作先用加味¶
小柴胡湯加漏蘆又用加味逍遥散加漏蘆與母服兩¶
月餘母子俱安¶
一小兒頸間前後各有一核色如故至週嵗母有怒氣¶
各核變赤用加味逍遥散加漏蘆五分十餘劑将愈後¶
因母大怒寒熱徃来四肢瘈瘲其子亦然又用加味逍¶
遥散加漏蘆釣藤鈎母子並服而安¶
一小兒生下頸間瘰癧三枚将期敷藥延及耳前余謂¶
<pb:KR3e0070_WYG_064-27b>¶
此禀肝膽二經所致診其母肝膽脉尚洪數余謂母子¶
一體治其母兒自愈不信另用必效散一服吐㵼並至¶
一夕而歿¶
小柴胡湯¶
加味歸脾湯(二方見脇癰/)¶
加味逍遥散(方見發熱不止/)¶
六味地黄丸(方見作渇不止/)¶
　　熱毒瘰&KR1031;¶
<pb:KR3e0070_WYG_064-28a>¶
熱毒瘰&KR1031;乃手足少陽足厥隂二經風熱之症或肝疳¶
食積所致其症發於項腋或耳前後或如貫珠當分表¶
&KR0187;虗實若焮赤腫者肝經熱毒也用人参敗毒散作痛¶
寒熱者肝火内作也用加味小柴胡湯不痛而小便黄¶
肝血虗也用六味地黄丸隠於肉裡而色不變者肝疳¶
内作也用九味蘆薈丸膿成而不潰或潰而不斂者脾¶
氣虗弱也用益氣飬榮湯凡此腫焮疼痛寒熱作渇者¶
屬病氣有餘形氣不足治宜清肝火生肝血腫硬不潰¶
<pb:KR3e0070_WYG_064-28b>¶
潰而不斂者属病氣形氣俱虗治宜補腎水實脾土若¶
因乳母恚怒肝火遺患者又當隨所因而治之¶
一小兒膿水淋漓其核未消發熱憎寒此肝經氣血虗¶
而有熱也用補隂八珍湯為主間以清肝益榮湯而愈¶
後復結核小便赤澁晡熱作渇用參术柴苓湯為主佐¶
以六味地黄丸料加柴胡山梔及四味肥兒丸而愈¶
一小兒十五嵗患此發熱作渇日晡頬赤脉數無力属¶
隂虗而有熱用補隂八珍湯五十劑加參茋又二十劑¶
<pb:KR3e0070_WYG_064-29a>¶
而潰但膿水清稀肌肉不生此脾氣虗弱也以参茋歸¶
术為主佐以芍藥&KR0836;地麦門五味氣血乃復遂進必效¶
散一服毒下而痊¶
一小兒十三嵗久不愈寒熱兼作飲食少思此肝火熾¶
而脾胃虗也用益脾清肝散佐以九味蘆薈丸而愈至¶
十六嵗隂莖忽痿服温補之藥莖竅出臭津舊痕腫痛¶
予用清肝火之藥而愈¶
一小兒十五嵗患此恪用攻痰前症益甚虗症悉至仍¶
<pb:KR3e0070_WYG_064-29b>¶
議前法余曰小便頻數肝經隂虗也兩目連劄肝經風¶
熱也作嘔懶食胃氣虗弱也泄㵼後重脾氣虗陷也遂¶
用補中益氣湯六味地黄丸漸愈又用九味蘆薈丸而¶
消¶
一小兒項間及四肢結核久潰不斂形體骨立大便不¶
調小便頻數此肝脾疳症九味蘆薈丸補中益氣湯而¶
愈¶
一小兒十四嵗患此膿水清稀肌體骨立晡熱盗汗口¶
<pb:KR3e0070_WYG_064-30a>¶
乾咳痰此腎水不能生肝木也用六味地黄丸補中益¶
氣湯三月餘元氣漸復佐以四味肥兒丸而愈畢姻後¶
唾痰體倦發熱作渇此脾肺虗不能生腎水水泛而為¶
痰用地黄丸補中益氣湯而痊¶
一小兒患此服尅治之藥致寒熱腹膨此肝脾疳症先¶
用五味異功散加柴胡升麻佐以九味蘆薈丸漸退又¶
用四味肥兒丸五味異功散而消¶
一小兒患此服化痰散堅之藥&KR0405;色青白少陽三焦部¶
<pb:KR3e0070_WYG_064-30b>¶
分見青筋又目劄出淚此肝膽風熱所致脾土虗而肝¶
木所侮也先用補中益氣湯柴胡清肝散加蕪荑核漸¶
消又佐以五味異功散加蕪荑而愈¶
一小兒九嵗患此&KR0405;色常青腫硬不潰肉色不變乃伐¶
肝化痰余曰當調補肝脾不信果虗症蜂起復請治仍¶
欲伐肝余曰&KR0405;帶青色肝虗而本色見也&KR0405;色變白肺¶
虗而本色見也痰涎上湧脾虗而不能攝也兩目連劄¶
肝血虗而生風也經云胃為五臓之本當先救胃氣遂¶
<pb:KR3e0070_WYG_064-31a>¶
用五味異功散加升麻柴胡元氣稍復乃朝用補中益¶
氣湯夕用五味異功散佐以九味蘆薈丸&KR0405;色始黄而¶
核漸消又以四味肥兒丸間服地黄丸而愈¶
一小兒五嵗患此小便白色此肝脾疳症用九味蘆薈¶
丸四味肥兒丸而消因食橙橘二便俱白抝間結核亦¶
用前丸而愈後目連劄頸間耳後結核用柴胡清肝散¶
蘆薈丸而愈¶
張閣老姪孫患此久服化痰削堅之劑夜熱吐痰時季¶
<pb:KR3e0070_WYG_064-31b>¶
夏脉大按之而濇余曰夏月肝症而見肺脉至金旺之¶
時其病必進矣至八月疾甚果不治¶
一女子十四嵗耳下患此服化痰泄氣藥前症益甚諸¶
症並臻余曰此肝膽經虗火之症也前藥乃泛擾諸經¶
無臟不傷者不悟仍服之更四肢發搐目閉口噤余曰¶
此肺經虗肝木動而脾土復傷也當補脾土滋肺金飬¶
腎水亦不信後果殁¶
一小兒四嵗患此泛服軟堅伐肝之劑益甚余曰此禀¶
<pb:KR3e0070_WYG_064-32a>¶
肝經之虗羸兼乳母鬰怒所致當調補乳母肝脾滋子¶
之腎水不悟仍用前藥以致不起¶
四味肥兒丸治食積脾疳&KR0405;耳口舌生瘡目障雲翳牙¶
　齒腐爛等症(方見貼骨癰/)¶
柴芍參苓飲治肝火血熱遍身瘙痒或起赤暈或筋攣¶
　結核¶
　　柴胡　芍藥　人參　白术　茯苓　陳皮¶
　　當歸(各五/分)牡丹皮　山梔(炒/)甘草(炒各/三分)¶
<pb:KR3e0070_WYG_064-32b>¶
　右薑棗水煎服¶
神功散治瘡&KR0337;初起腫焮者用之可消加血竭更好丹¶
　毒未砭者亦可用之¶
　　黄栢(炒/)草烏(生用/)¶
　右各另為末等分用潄口水調敷常潄口水潤之¶
清肝益榮湯治肝膽經風熱血燥筋攣結核或作瘊子¶
　　龍膽草(酒拌炒/黒五分)山梔(炒五/分)柴胡(五/分)熟地黄(自/製)¶
　　白术(炒/)木𤓰(不犯/鐵噐)茯苓　薏苡仁(各五/分)當歸(一/錢)¶
<pb:KR3e0070_WYG_064-33a>¶
　　川芎(一/錢)芍藥(一/錢)甘草(三/分)¶
　右水煎服¶
加味小柴胡湯山梔牡丹皮治肝膽經風熱耳前後腫¶
　痛或結核焮痛或寒熱晡熱口苦耳聾䓁症(前方去/山梔丹)¶
　(皮即小/柴胡湯)¶
　　柴胡(二/錢)黄芩(炒一/錢)人參(七/分)半夏(七/分)甘草(炙五/分)¶
　　山梔(一/錢)牡丹皮(一/錢)¶
　右薑水煎徐徐服¶
<pb:KR3e0070_WYG_064-33b>¶
九味蘆薈丸治肝脾疳熱患瘰癧結硬或三焦目生雲¶
　翳耳内生瘡或肢體消瘦熱渇少食或肚腹不調牙¶
　齦蝕頬腐爛下部生瘡等症(方見/喉痺)¶
必效散治瘰癧元氣無虧者宜用此方若元氣怯弱者¶
　宜先補而後服之&KR1031;毒已下便與滋補庶無他患若¶
　孕婦及虗勞氣鬰所致者尤不可服世以此方為良¶
　故併註之¶
　　南鵬砂(二錢/五分)輕粉(一/錢)巴豆(五粒去/皮心膜)白㯽榔(一/個)¶
<pb:KR3e0070_WYG_064-34a>¶
　　麝香(五/分)斑猫(四十箇去頭足/趐用糯米炒)¶
　右為末取雞子二箇去黄用清調藥入殻内以濕紙¶
　數重糊口甑蒸熟取出曝乾研細毎服五分用炒生¶
　薑酒五更調服如毒出小便澁痛用益元散一服其¶
　毒出而不痛¶
益氣飬榮湯(方見鶴膝風/)¶
梔子清肝散(方見腸癰/)¶
補隂八珍湯(即八珍湯加/黄栢知母)¶
<pb:KR3e0070_WYG_064-34b>¶
益脾清肝散(方見黄水瘡/)¶
　　驚風結核¶
驚風結核屬肝膽二經風木相火用事木旺生風熱同¶
化其病抽掣擾動此乃風熱血燥而然耳葢風動則肝¶
火盛火盛則肝血内消血不能飬筋故筋攣結核如貫¶
珠然頸項兩側正属肝膽經部分治宜滋腎水清肝火¶
飬隂血壮脾土葢腎水旺則肝火自清肝火清則隂血¶
自生隂血生則相火自寜火既寜則無熱傷元氣火乗¶
<pb:KR3e0070_WYG_064-35a>¶
土位之疾矣¶
一小兒因驚項間結核目劄唇動揺頭抽搐此風木凌¶
於脾土也用皂角子丸補中益氣湯漸愈又用九味蘆¶
薈丸而痊¶
一小兒甫週嵗項間結核兩臂反張索敗毒之藥余意¶
此屬肝經血燥詢之果前患驚風曽服硃砂等藥遂與六¶
味地黄丸滋其肝血數服而愈¶
一小兒項側結核痰盛發搐服金石香燥之劑手足筋¶
<pb:KR3e0070_WYG_064-35b>¶
攣此肝血復傷即急驚也遂用加味小柴胡湯加釣藤¶
鈎山梔芎歸六味丸料加五味麦門而痊¶
一小兒毎受驚項間結核發熱减食睡間四肢㣲抽此¶
肝木侮脾土也用五味異功散加柴胡升麻釣藤鈎随¶
愈畢姻後腿臂腕間結核誤服行氣破血藥腿臂筋攣¶
肌體消痩如瘵症余因考績到京用地黄丸生肝腎之¶
血佐以補中益氣湯補脾肺之氣而愈¶
一小兒耳前後結核遇驚即痰盛咬牙抽搐揺頭恪服¶
<pb:KR3e0070_WYG_064-36a>¶
香燥之藥以致慢驚而卒¶
皂角子丸治肝膽經風熱項脇兩側結核¶
　　皂角子(仁炒/二兩)連翹(八/錢)當歸　柴胡　芍藥(炒/)¶
　　山梔(炒/)川芎(各一/兩)桔梗(炒/)龍膽草(酒拌/炒黒)甘草¶
　　(炒各/四錢)¶
　右為末米糊丸菉豆大量兒大小滚湯下¶
人參敗毒散治小兒風熱瘙痒頑核毒瘡或解脫衣裳¶
　風邪所傷惡風發熱胸膈生涎頭目不清(方見/發癍)¶
<pb:KR3e0070_WYG_064-36b>¶
九味柴胡湯治肝經熱毒下注患便毒腫痛或小腹脇¶
　間結核凡肝膽經部分一切瘡&KR0337;或風毒惡核瘰&KR1031;¶
　(炒/)¶
　　柴胡(五/分)黄芩(炒五/分)人參　山梔(炒/)龍膽草(炒/)¶
　　半夏　當歸　芍藥(炒各/三分)甘草(二/分)¶
　右水煎服若腫痛色赤元氣無虧者宜用潰後腫消¶
　痛止者不宜用大凢腫硬不潰或潰後不愈因元氣¶
　虗也午前宜用四君歸茋升麻午後宜用四君芎歸¶
<pb:KR3e0070_WYG_064-37a>¶
　柴胡為主佐以九味蘆薈丸若飲食少思者宜用五¶
　味異功散專補胃氣若膿水清稀而見一切諸症皆¶
　因血氣内虧但温補脾胃飲食加進血氣化生諸症¶
　自退設治瘡邪是虗其虗也禍不旋踵矣¶
琥珀膏治瘰癧不潰或潰而不愈變成漏症¶
　　琥珀　木通　桂心　當歸　白芷　防風¶
　　松香　硃砂　丁香　木香　木鼈子(各二/兩)¶
　右先用琥珀丁香桂心硃砂木香為末其餘㕮咀以¶
<pb:KR3e0070_WYG_064-37b>¶
　麻油二斤六兩慢火煎至白芷焦黒濾去查徐下黄¶
　丹一斤以桞枝不住手攪至黒色滳水捻軟硬得中¶
　却入琥珀等末攪匀於磁器盛之用時取少許攤貼¶
益脾清肝散治肝火侮脾飲食少思發熱或寒熱徃来¶
　瘡不能消散(方見黄水瘡/)¶
補隂八珍湯治元氣虗弱不能潰斂或内熱晡熱肌體¶
　消痩即八珍湯加酒炒黒黄栢知母¶
五味異功散(方見敗毒之藥/)¶
<pb:KR3e0070_WYG_064-38a>¶
　　胎毒瘡疥¶
胎毒瘡疥因禀胎熱或娠母飲食之毒七情之火初如¶
乾癬後則膿水淋漓或結靨成片如發於兩耳眉或耳¶
前後髮際之間屬手少陽經若發於四肢屬脾胃經發¶
於兩脇屬肝經發於額屬心經發於腦屬膀胱經發於¶
頦頬屬腎經當隨各經所主五臟勝負及乳母食啖厚¶
味鬰怒所傳致而調治之不可徹用化毒犀角等丸設¶
元氣復傷傳變他症尤為難療¶
<pb:KR3e0070_WYG_064-38b>¶
一小兒遍身患之服牛黄解毒丸皆愈惟頭結痂作痒¶
出水此禀腎經虗熱用地黄丸解毒散而愈¶
一小兒患於髪際之間作痒診其母有肝火用加味逍¶
遥散加漏蘆用牛黄解毒丸解毒散而愈(解毒散一/名托毒散)¶
一小児患於左耳髪際漸延上頭作痒此禀肝膽二經¶
熱毒用柴胡清肝散母子並服而愈後不戒膏粱復發¶
膿水淋漓右頰赤色此胃經有熱先用清胃散仍用柴¶
胡清肝散治肝火母子俱服又用立效散牛黄解毒丸¶
<pb:KR3e0070_WYG_064-39a>¶
而愈¶
一小兒兩眉患之延及遍身四肢為患膿水淋漓寒熱¶
徃来属肝脾積熱用清胃散小柴胡湯立效散而愈後眉¶
間復患兩目連劄小便白濁用四味肥兒丸九味蘆薈¶
丸而愈¶
一小兒因乳母不戒七情厚味患此久不愈母用清胃¶
逍遥二散子用牛黄解毒丸愈後兒食甘味眉間生瘡¶
痛痒目劄用四味肥兒丸為主佐以加味逍遥散清胃¶
<pb:KR3e0070_WYG_064-39b>¶
散而愈¶
一小兒遍身患之兩脇為甚子用四味肥兒丸立效散¶
母用柴胡梔子散加味逍遥散而愈¶
牛黄解毒丸治胎毒瘡癤及一切瘡瘍¶
　　牛黄(三/錢)金銀花(一/兩)草紫河車(五/錢)甘草¶
　右為末煉蜜丸量兒服¶
立效散治鬂瘡耳瘡及一切瘡疥¶
　　定粉末　松香末　黄栢末　黄連末(各一/兩)¶
<pb:KR3e0070_WYG_064-40a>¶
　　枯礬末(一/兩)¶
　右各另為末用清油燭油調搽¶
敷藥解毒散治一切毒瘡風疹痒痛¶
　　大黄　黄栢　山梔　寒水石(煅各/等分)¶
　右為末水調搽若破而膿水淋漓用當歸膏或清燭¶
　油調尤善¶
柴胡梔子散(即梔子清肝散/方見脇癰)¶
四味肥兒丸(方見熱毒瘰癧/)¶
<pb:KR3e0070_WYG_064-40b>¶
九味蘆薈丸(方見諸疳口瘡/)¶
金黄散(方見天泡瘡/)¶
　　熱毒瘡疥¶
熱毒瘡疥因乳哺過早或嗜甘肥臟腑積熱或母食膏¶
&KR0413;厚味或七情内火所致當分臟腑所属之因病之虗¶
實調其血氣平其所勝如肝經實熱用柴胡清肝散虗¶
熱用六味地黄丸心經實熱用𨗳赤散虗熱用補心湯¶
脾經實熱用㵼黄散虗熱用補中湯肺經實熱用㵼白¶
<pb:KR3e0070_WYG_064-41a>¶
散虚熱用五味異功散腎經熱用六味地黄丸大凡手¶
足冷者屬虚寒手足熱者屬實熱脉沉數有力作渇飲¶
冷大便乾實此邪在裏宜内疏若脉浮數有力作渇飲¶
冷此邪在表宜發散若脉浮大按舉無力或作渇飲湯¶
乳食少思此眞氣虚而發熱也調理脾胃其病自愈切¶
不可用寒凉之劑復損眞氣嬰兒宜調治乳母為主¶
一小兒脇間患此寒熱如瘧小便頻數此稟肝火所致先用¶
柴胡清肝散又用加味逍遥散而愈後因乳母肝火動而復¶
<pb:KR3e0070_WYG_064-41b>¶
發用加味逍遥散及八珍湯加丹皮山梔母子服之並愈¶
一小兒腹間患此發熱便血面黄少食或作嘔或作瀉¶
手足時冷右關脉弦數此脾土虚弱肝火為患先用五¶
味異功散加升麻柴胡山梔益脾氣清肝火後用地黄¶
丸滋腎水生肝血而愈¶
一小兒腿内股患此色赤不愈發熱面色或赤或青此¶
稟腎隂不足而木火熾盛先用柴胡梔子散以清肝心¶
後用地黄丸以補肝腎而愈¶
<pb:KR3e0070_WYG_064-42a>¶
一小兒肘間患此作渇飲冷右寸闗脉數而無力此胃¶
經積熱傳於肺經也先用㵼黄㵼白二散漸愈後用五¶
味異功散四味肥兒丸而愈¶
一小兒嗜膏粱甘味先患背髀後沿遍身淋漓此飲食¶
之熱而傷脾血也先用清胃㵼黄二散而愈但形氣怯¶
弱用五味異功散而元氣復¶
柴胡清肝散(方見脇癰/)¶
五味異功散(方見用敗毒之藥/)¶
<pb:KR3e0070_WYG_064-42b>¶
𨗳赤散¶
㵼白散(二方見臂癰/)¶
㵼黄散(方見頭&KR0405;瘡/)¶
　　諸疳瘡疥¶
諸疳瘡疥因脾胃虧損内亡津液虗火妄動或乳母六¶
淫七情飲食起居失宜致兒為患當分其因審其經而¶
平之如&KR0405;青寒熱或白翳遮晴肝經之症也&KR0405;赤身熱¶
或作渇驚悸心經之症也&KR0405;黄體痩或作渇泄㵼脾經¶
<pb:KR3e0070_WYG_064-43a>¶
之症也&KR0405;白咳𠻳或鼻間生瘡肺金之症也&KR0405;黧體痩¶
或喜卧濕地腎經之症也嬰兒宜調治乳母若不審五¶
臟勝負形病虗實妄行敗毒多致不救¶
一小兒患此小便頻數左頬青色或時目劄此肝脾之¶
症也先用五味異功散加當歸升麻柴胡調補脾氣又¶
用九味蘆薈丸清理肝火末用地黄丸滋腎水生肝木¶
而疥愈後復發不經意兼兩目生翳小便頻數大便泄¶
㵼此肝邪侮脾而作也用四味肥兒丸五味異功散加¶
<pb:KR3e0070_WYG_064-43b>¶
蕪荑脾氣健而肝病愈¶
一小兒患此&KR0405;黄作渇大便酸臭腹脹青筋此肝脾之¶
症用五味異功散為主佐以四味肥兒丸而愈¶
一小兒患此&KR0405;赤作渇心脉洪大此心經之症内用柴¶
胡梔子散外用六仙散而愈後驚悸發熱疥焮作痛先¶
用𨗳赤散二服又用柴胡梔子散與子服母服逍遥散¶
而愈¶
一小兒患此大便酸臭肚腹膨脹手足時冷此脾經之¶
<pb:KR3e0070_WYG_064-44a>¶
症用五味異功散四味肥兒丸漸愈後因母食炙&KR1020;仍¶
發母服清胃散黄連㵼心湯子服一味甘草而愈¶
一小兒嗜甘肥之物患之或痒或痛咳𠻳飲冷此脾胃積¶
熱傳於肺經先用清胃散以治胃熱少用㵼白散以清¶
肺火漸愈出痘後仍患之口乾飲湯用五味異功散兼¶
大楓膏而愈¶
一小兒年十五遍身患此腿足為甚發熱飲冷兩尺脉¶
數洪按之無力此禀腎虗所致用六味地黄丸而愈後¶
<pb:KR3e0070_WYG_064-44b>¶
用心力學復發尤甚兼盗汗遺精用地黄丸為主佐以¶
補中益氣湯八珍湯而愈¶
一小兒患此發熱飲冷痰涎上湧此禀腎虗用地黄丸¶
料煎服月餘漸愈又佐以八珍湯而愈次年畢姻後發¶
熱唾痰盗汗咳血仍用前藥而愈¶
敷藥大楓子膏治瘡疥¶
　　大楓子肉(二両/研膏)真輕粉(一/両)黄連(二/両)蛇床子(二/両)¶
　　枯礬(一/両)桕油(六/両)¶
<pb:KR3e0070_WYG_064-45a>¶
　右各另入大楓膏和匀更入桕油杵百餘即成膏矣¶
　毎用少許&KR0151;患處¶
敷藥六仙散治諸疳瘡疥¶
　　苦參　獨活　大楓子(去殻去/油浄)蛇床子(各一/兩)¶
　　枯礬(五/錢)¶
　右為細末桕油調敷¶
五味異功散(方見用敗毒之藥/)¶
清胃散(方見熱毒口瘡/)¶
<pb:KR3e0070_WYG_064-45b>¶
　　諸疳口瘡¶
諸疳口瘡因乳哺失節或母食膏粱積熱或乳母七情¶
鬰火所致其症口舌齒齦如生瘡状若發熱作渇飲冷¶
額間赤色左寸脉洪數者此属心經先用𨗳赤散清心¶
火次用地黄丸滋腎水若寒熱作渇左頬青赤左闗脉¶
弦洪者属肝經先用柴胡梔子散清肝火次用六味地¶
黄丸生肝血若兩腮黄赤牙齦腐爛大便酸臭右闗脉¶
洪數按之則緩者属脾經用四味肥兒丸治脾火以五¶
<pb:KR3e0070_WYG_064-46a>¶
味異功散補脾氣若發熱咳𠻳右腮色赤右寸脉洪數¶
按之濇者属肺經先用清肺飲治肺火用五味異功散¶
補脾胃若發熱作渇兩頦黧色左尺脉數者属腎經¶
不足先用六味地黄丸以生腎水次用補中益氣湯以¶
生肺氣又有走馬疳者因病後脾胃氣血傷損虗火上¶
炎或痘疹餘毒上攻其患甚速急用銅碌散大蕪荑湯¶
輕則牙齦腐爛唇吻腮腫重則牙齦蝕露頬顋透爛若¶
飲食不入喘促痰甚此脾胃虗而肺氣敗也頬腮赤腐¶
<pb:KR3e0070_WYG_064-46b>¶
不知痛者此胃氣虗甚而肉死也並不治¶
一小兒口瘡嘔血便血兩腮㣲腫唇白&KR0405;青此脾土虧¶
損木所乗也朝用補中益氣湯食逺用異功散而愈¶
一小兒右顋鼻凖㣲赤此肺脾二經虗熱用四君升麻¶
及白术散而愈¶
一小兒口瘡久不愈診其母右闗脉弦緩乃木尅土之¶
症先用六君柴胡又用加味逍遥散治其母子自愈¶
一小兒齒齦蝕爛年餘不愈用大蕪荑湯治其疳邪五¶
<pb:KR3e0070_WYG_064-47a>¶
味異功散健其脾氣尋愈後復作兼項間結核另服敗¶
毒藥口舌生瘡余用四味肥兒丸而愈¶
一小兒患口瘡寒熱嗜卧作渇引飲此脾疳氣虗發熱¶
而津液不足也先用白术散以生胃氣冄用四味肥兒¶
丸以治疳症兩月餘又用異功散而安¶
一小兒口瘡身熱如炙肚腹脹大此脾疳内作朝用五¶
味異功散夕用四味肥兒丸稍愈又以地黄蝦蟆二丸¶
兼服而愈¶
<pb:KR3e0070_WYG_064-47b>¶
一小兒齒齦腐爛頭&KR0405;生瘡體痩發熱此脾疳所致先¶
用大蘆薈丸又用四味肥兒丸大楓膏而愈¶
東垣大蕪荑湯(一名梔子/茯苓湯)治黄疳土色為濕為熱當利¶
小便今反利(知黄色中為/燥胃經熱也)髪黄脫落(知膀胱腎俱受上/邪乃大濕熱之症)¶
鼻下斷作瘡(上逆行營/氣伏火也)能乳(胃中有寒也/寒則食不入)喜食土(胃不/足也)¶
&KR0405;色黒(為寒/為痺)大便清(寒/也)褐色(熱蓄/血中)間黄色(腸胃/有熱)治當滋¶
榮潤燥外致津液¶
　　山梔仁(三/分)黄栢　甘草(炙各/二分)大蕪荑(五/分)黄連¶
<pb:KR3e0070_WYG_064-48a>¶
　　麻黄根　防風(各一/分)羌活(二/分)柴胡(三/分)當歸(四/分)¶
　　白术　茯苓(各五/分)¶
　右水煎服¶
葛花解酲湯治乳母酒醉後乳兒遺熱為患¶
　　白荳䓻　砂仁　葛花(各五/錢)白术(二/錢)澤㵼(二/錢)¶
　　神麯(炒黄/二錢)乾生薑(二/錢)白茯苓　陳皮　人参¶
　　猪苓　木香(各五/分)青皮(三/分)¶
　右為末毎服二錢白湯調服¶
<pb:KR3e0070_WYG_064-48b>¶
　愚按前湯先哲不得已而用之葢醉酒耗氣又服辛¶
　散重損真隂折人長命可不慎哉¶
大蘆薈丸治疳殺蟲和胃止㵼¶
　　胡黄連　黄連　白蕪荑(去/扇)白雷丸(破開赤/者不用)¶
　　蘆薈　青皮　木香　鶴虱(㣲炒各/半兩)麝香(二/錢)¶
　　(另/研)¶
　右為末粟米飯丸菉豆大毎服一二十丸米飲下¶
蚵蟆丸治無辜疳症一服虗熱退二服煩渇止三服㵼¶
<pb:KR3e0070_WYG_064-49a>¶
　痢住¶
　　蟾蜍(一枚夏月溝渠中腹大/不跳不鳴身多癩㿔者)¶
　右取糞蛆一杓置桶中以尿浸之桶上要乾不令蟲¶
　走出却将蟾蜍撲死投蛆中食一晝夜以布袋盛置¶
　浸急水中一宿取出瓦上焙為末入麝一錢粳米飯¶
　揉丸麻子大毎服二十丸米飲下¶
六味肥兒丸消疳化蟲退熱若脾疳飲食少思肌肉消¶
　痩肚大頸細髪稀成穂項間結核發熱作渇精神怠¶
<pb:KR3e0070_WYG_064-49b>¶
　倦大便酸臭嗜食泥土或口鼻頭瘡肚腹青筋囓下¶
　痢便白宜用此丸即四味肥兒丸加乾蟾一兩蕪荑¶
　五錢¶
四味肥兒丸(方見熱毒瘰癧/)¶
地黄丸(方見作渇不止/)¶
　　熱毒口瘡¶
經云手少隂之經通于舌足太隂之經通于口因心脾¶
二經有熱則口舌生瘡也當察&KR0405;圗部位分經絡虗實¶
<pb:KR3e0070_WYG_064-50a>¶
而藥之若元氣無虧暴病口生白屑或重舌者用亂髪¶
纒指蘸井花水揩之或刺出毒血敷以桞花散傅之上¶
以腫脹或有泡者並令刺破敷前散或以青黛搽之刺¶
後又生又刺若唇吻熱烈者用當歸膏調桞花散敷之¶
若元氣虧損或服寒凉之藥或兼作嘔少食者此虗熱¶
也用五味異功散加升麻柴胡若泄㵼作渇者脾胃虗¶
弱也用七味白术散若腹痛惡寒者脾胃虗寒也用六¶
君薑桂若因母食酒麺煎煿者用清胃散若因母飲食¶
<pb:KR3e0070_WYG_064-50b>¶
勞役者用補中益氣湯肝脾血虗者用加味逍遥散鬰¶
怒内熱者用加味歸脾湯母子並服若泥用降火必變¶
慢脾風矣仍叅吐舌弄舌治之凡針重舌以線針直刺¶
不可横挑恐傷舌絡致言語不清也¶
一小兒口舌生瘡手熱飲冷屬胃經實熱用栁花散加¶
味解毒散而愈後因傷食吐血不時㺯舌属脾經虗熱¶
用四君子湯而痊¶
一小兒口舌生瘡延及頭靣胸背膿水淋漓此胎毒也¶
<pb:KR3e0070_WYG_064-51a>¶
内用牛黄解毒丸外以當歸膏調黄栢末塗之而愈¶
一小兒發熱飲冷口患瘡額鼻黄赤吐舌流涎余用導¶
赤㵼黄二散而愈後復作自服清熱化毒之藥益甚更¶
加㺯舌余用五味異功散加釣藤鈎及六君子湯而愈葢¶
吐舌為脾之實熱也㺯舌為脾之虗熱也治者審之¶
一小兒患前症久不愈恪服清凉之劑痰喘不已口開¶
流涎手足並冷又欲治痰余謂經云脾主涎肺主氣此¶
因脾土虗寒不能生肺金而然非痰火為患也先用温¶
<pb:KR3e0070_WYG_064-51b>¶
中丸二服痰喘頓止又用五味異功散而痊¶
一小兒口内生瘡用寒凉之劑更發熱飲湯不絶此中¶
氣虗寒隔陽於外非實熱也用補中益氣湯加炮薑一¶
劑而愈¶
陳湖陸欽若子患前症敷服寒劑手足並冷口唇時動¶
余曰此中氣虗寒而變慢脾風也後果殁¶
東垣清胃散治胃經有熱齒牙作痛或飲冷作渇口舌¶
　生瘡或唇口腫痛焮連頭&KR0405;或重舌馬牙吐舌流涎¶
<pb:KR3e0070_WYG_064-52a>¶
　若因服尅伐之劑脾胃虗熱口舌生瘡或㺯舌流涎¶
　或嘔吐困睡大便不實者用五味異功散¶
　　生地黄(四/分)牡丹皮(三/分)當歸稍(四/分)黄連(三/分)升麻¶
　　(五/分)¶
　右水煎服嬰兒母亦服¶
清熱消毒散治實熱口舌生瘡及一切瘡瘍腫痛形病¶
　俱實者¶
　　黄連(炒/)山梔(炒/)連翹　當歸(各五/分)金銀花(一/錢)¶
<pb:KR3e0070_WYG_064-52b>¶
　　川芎　芍藥(炒/)生地黄(各六/分)甘草(二/分)¶
　右水煎服嬰兒母同服¶
四君子湯治脾氣虗熱口舌生瘡或但胃氣復傷飲食¶
　少思或食而難化若作嘔泄㵼尤宜用之如兼痰嗽¶
　氣逆肢體倦怠靣目浮腫宜用六君子湯¶
六君子湯治脾胃氣虗吐㵼不食肌肉消痩或肺虗痰¶
　𠻳喘促惡寒或驚搐口直口噤諸症(二方見腹□/)¶
五味異功治脾胃虗熱口舌生瘡或因誤服尅伐之劑¶
<pb:KR3e0070_WYG_064-53a>¶
　脾胃復傷而口舌生瘡或㺯舌流涎吐㵼不止飲食¶
　少思或驚搐痰𠻳睡而露睛手足並冷若母有病致¶
　兒患者子母並服(方見用敗/毒之劑)¶
人参理中湯¶
　　人參　白术(炒/)乾薑(炮/)甘草(炙各/等分)¶
　右毎服一二錢水煎蜜丸即人參理中丸加附子即¶
　附子理中湯¶
四物湯治瘡&KR0337;血虗發熱煩躁或晡熱作渇頭目不清¶
<pb:KR3e0070_WYG_064-53b>¶
　若因脾虗不能生血者用四君子湯(方見/腋癰)¶
栁葉散治熱毒口瘡¶
　　黄栢(炒/)蒲黄　青黛(真正/者)人中白(煅各/等分)¶
　右為末敷之¶
加味解毒散¶
牛黄解毒丸(二方見胎毒瘡疥/)¶
　¶
　薛氏醫案卷六十四¶
